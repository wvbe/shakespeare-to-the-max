<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title type="main">Fasti</title>
            <title type="parallel">Festivals</title>
            <title type="alternative">Fastorum libri VI : fragmenta</title>
            <author>Ovid, 43 B.C.-17 or 18 A.D.</author>
         </titleStmt>
         <publicationStmt>
            <authority xml:id="waist1">deposited by<name type="person">Waite, Stephen V.F.</name>
               <name type="institution">Packard Humanities Institute</name>
               <name type="place">Los Altos</name>
               <address>
                  <addrLine>Packard Humanities Institute</addrLine>
                  <addrLine>300 Second Street</addrLine>
                  <addrLine>Los Altos, CA</addrLine>
                  <addrLine>USA</addrLine>
               </address>
               <date>1992-03-13</date>
            </authority>
            <distributor>
               <name>University of Oxford Text Archive</name>
               <address>
                  <addrLine>Oxford University Computing Services</addrLine>
                  <addrLine>13 Banbury Road</addrLine>
                  <addrLine>Oxford</addrLine>
                  <addrLine>OX2 6NN</addrLine>
               </address>
               <email>ota@oucs.ox.ac.uk</email>
            </distributor>
            <idno type="ota">http://ota.ox.ac.uk/id/3033</idno>
            <idno type="isbn10">1106000323</idno>
            <idno type="isbn13">9781106000323</idno>
            <availability status="free">
               <licence target="http://creativecommons.org/licenses/by-sa/3.0/">
	Distributed by the University of Oxford under a Creative Commons
	Attribution-ShareAlike 3.0 Unported License
      </licence>
            </availability>
         </publicationStmt>
         <sourceDesc>
            <bibl>Revised version of  <relatedItem type="older" target="http://ota.ox.ac.uk/id/1671"/>
            </bibl>
            <biblFull>
               <titleStmt>
                  <title>Fasti</title>
                  <title type="parallel">Festivals</title>
                  <author>Ovid, 43 B.C.-17 or 18 A.D.</author>
               </titleStmt>
               <publicationStmt>
                  <publisher>s.n.</publisher>
                  <pubPlace>s.l.</pubPlace>
                  <date>s.d.</date>
               </publicationStmt>
               <notesStmt>
                  <note>Catalogued on RLIN ; Archival copy is at LS</note>
                  <note>Forms part of Project LIBRI (Literary Information Bases for Research and Instruction), a collection of literary texts collected by Stephen V.F. Waite, begun as the American Philological Association Respository of Classical Texts in Machine-Readable Form</note>
               </notesStmt>
            </biblFull>
         </sourceDesc>
      </fileDesc>
      <encodingDesc>
         <classDecl>
            <taxonomy xml:id="OTASH">
               <bibl>University of Oxford Text Archive Subject Headings</bibl>
            </taxonomy>
            <taxonomy xml:id="LCSH">
               <bibl>Library of Congress Subject Headings</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date notAfter="0018"/>
         </creation>
         <langUsage>
            <language ident="lat">Latin</language>
         </langUsage>
         <textClass>
            <keywords scheme="#LCSH">
               <term type="genre">Elegiac poetry, Latin -- 1st century</term>
            </keywords>
         </textClass>
      </profileDesc>
      <revisionDesc>
         <change when="2010-09-27">Header normalised</change>
      </revisionDesc>
  </teiHeader>
  <text xml:id="fasti">
      <body>
         <div n="1" type="book">
            <l n="1.1">Tempora cum causis Latium digesta per annum</l>
            <l n="1.2">  Lapsaque sub terras ortaque signa canam.</l>
            <l n="1.3">Excipe pacato, Caesar Germanice, voltu</l>
            <l n="1.4">  Hoc opus et timidae dirige navis iter?</l>
            <l n="1.5">Officioque, levem non aversatus honorem,</l>
            <l n="1.6">  En tibi devoto numine dexter ades.</l>
            <l n="1.7">Sacra recognosces annalibus eruta priscis,</l>
            <l n="1.8">  Et quo sit merito quaeque notata dies.</l>
            <l n="1.9">Invenies illic et festa domestica vobis;</l>
            <l n="1.10">  Saepe tibi pater est, saepe legendus avus?</l>
            <l n="1.11">Quaeque ferunt illi pictos signantia fastos,</l>
            <l n="1.12">  Tu quoque cum Druso praemia fratre feres.</l>
            <l n="1.13">Caesaris arma canant alii; nos Caesaris aras,</l>
            <l n="1.14">  Et quoscumque sacris addidit ille dies.</l>
            <l n="1.15">Adnue conanti per laudes ire tuorum,</l>
            <l n="1.16">  Deque meo pavidos excute corde metus.</l>
            <l n="1.17">Da mihi te placidum, dederis in carmina viris;</l>
            <l n="1.18">  Ingenium voltu statque caditque tuo.</l>
            <l n="1.19">Pagina iudicium docti subitura movetur</l>
            <l n="1.20">  Principis, ut Clario missa legenda deo.</l>
            <l n="1.21">Quae sit enim culti facundia sensimus oris,</l>
            <l n="1.22">  Civica pro trepidis cum tulit arma reis?</l>
            <l n="1.23">Scimus et, ad nostras cum se tulit impetus artes,</l>
            <l n="1.24">  Ingenii currant flumina quanta tui.</l>
            <l n="1.25">Si licet et fas est, vates rege vatis habenas,</l>
            <l n="1.26">  Auspice te felix totus ut annus eat.</l>
            <l n="1.27">Tempora digereret cum conditor urbis, in anno</l>
            <l n="1.28">  Constituit menses quinque bis esse suo.</l>
            <l n="1.29">Scilicet arma magis quam sidera, Romule, noras,</l>
            <l n="1.30">  Curaque finitimos vincere maior erat.</l>
            <l n="1.31">Est tamen et ratio, Caesar, quae moverit illum,</l>
            <l n="1.32">  Erroremque suum quo tueatur, habet.</l>
            <l n="1.33">Quod satis est, utero matris dum prodeat infans,</l>
            <l n="1.34">  Hoc anno statuit temporis esse satis.</l>
            <l n="1.35">Per totidem menses a funere coniugis uxor</l>
            <l n="1.36">  Sustinet in vidua tristia signa domo.</l>
            <l n="1.37">Haec igitur vidit trabeati cura Quirini,</l>
            <l n="1.38">  Cum rudibus populis annua iura daret.</l>
            <l n="1.39">Martis erat primus mensis, Venerisque secundus;</l>
            <l n="1.40">  Haec generis princeps, ipsius ille pater.</l>
            <l n="1.41">Tertius a senibus, iuvenum de nomine quartus,</l>
            <l n="1.42">  Quae sequitur, numero turba notata fuit.</l>
            <l n="1.43">At Numa nec Ianum nec avitas praeterit umbras,</l>
            <l n="1.44">  Mensibus antiquis praeposuitque duos.</l>
            <l n="1.45">Ne tamen ignores variorum iura dierum,</l>
            <l n="1.46">  Non habet officii Lucifer omnis idem.</l>
            <l n="1.47">Ille nefastus erit, per quem tria verba silentur;</l>
            <l n="1.48">  Fastus erit, per quem lege licebit agi.</l>
            <l n="1.49">Nec toto perstare die sua iura putaris;</l>
            <l n="1.50">  Qui iam fastus erit, mane nefastus erat?</l>
            <l n="1.51">Nam simul exta deo data sunt, licet omnia fari,</l>
            <l n="1.52">  Verbaque honoratus libera praetor habet.</l>
            <l n="1.53">Est quoque, quo populum ius est includere saeptis;</l>
            <l n="1.54">  Est quoque, qui nono semper ab orbe redit.</l>
            <l n="1.55">Vindicat Ausonias Iunonis cura Kalendas,</l>
            <l n="1.56">  Idibus alba Iovi grandior agna cadit?</l>
            <l n="1.57">Nonarum tutela deo caret. omnibus istis</l>
            <l n="1.58">  (Ne fallare cave") proximus ater erit.</l>
            <l n="1.59">Omen ab eventu est, illis nam Roma diebus</l>
            <l n="1.60">  Damna sub averso tristia Marte tulit.</l>
            <l n="1.61">Haec mihi dicta semel, totis haerentia fastis,</l>
            <l n="1.62">  Ne seriem rerum scindere cogar, erunt.</l>
            <l n="1.63">[1&amp; A?&amp;?; K?&amp;?; IAN?&amp;?; F?&amp;]</l>
            <l n="1.64">Ecce tibi faustum, Germanice, nuntiat annum</l>
            <l n="1.65">  Inque meo primus carmine Ianus adest.</l>
            <l n="1.66">Iane biceps, anni tacite labentis origo,</l>
            <l n="1.67">  Solus de superis qui tua terga vides,</l>
            <l n="1.68">Dexter ades ducibus, quorum secura labore</l>
            <l n="1.69">  Otia terra ferax, otia pontus habet;</l>
            <l n="1.70">Dexter ades patribusque tuis populoque Quirini,</l>
            <l n="1.71">  Et resera nutu candida templa tuo.</l>
            <l n="1.72">Prospera lux oritur; linguis animisque favete"</l>
            <l n="1.73">  Nunc dicenda bona sunt bona verba die.</l>
            <l n="1.74">Lite vacent aures, insanaque protinus absint</l>
            <l n="1.75">  Iurgia? differ opus, livida lingua, tuum"</l>
            <l n="1.76">Cernis, odoratis ut luceat ignibus aether,</l>
            <l n="1.77">  Et sonet accensis spica Cilissa focis?</l>
            <l n="1.78">Flamma nitore suo templorum verberat aurum</l>
            <l n="1.79">  Et tremulum summa spargit in aede iubar.</l>
            <l n="1.80">Vestibus intactis Tarpeias itur in arces,</l>
            <l n="1.81">  Et populus festo concolor ipse suo est,</l>
            <l n="1.82">Iamque novi praeeunt fasces, nova purpura fulget,</l>
            <l n="1.83">  Et nova conspicuum pondera sentit ebur.</l>
            <l n="1.84">Colla rudes operum praebent ferienda iuvenci,</l>
            <l n="1.85">  Quos aluit campis herba Falisca suis.</l>
            <l n="1.86">Iuppiter arce sua totum cum spectat in orbem,</l>
            <l n="1.87">  Nil nisi Romanum, quod tueatur, habet.</l>
            <l n="1.88">Salve, laeta dies, meliorque revertere semper,</l>
            <l n="1.89">  A populo rerum digna potente coli.</l>
            <l n="1.90">Quem tamen esse deum te dicam, Iane biformis?</l>
            <l n="1.91">  Nam tibi par nullum Graecia numen habet.</l>
            <l n="1.92">Ede simul causam, cur de caelestibus unus,</l>
            <l n="1.93">  Sitque quod a tergo, sitque quod ante, vides?</l>
            <l n="1.94">Haec ego cum sumptis agitarem mente tabellis,</l>
            <l n="1.95">  Lucidior visa est, quam fuit ante, domus.</l>
            <l n="1.96">Tunc sacer ancipiti mirandus imagine Ianus</l>
            <l n="1.97">  Bina repens oculis obtulit ora meis.</l>
            <l n="1.98">Extimui sensique metu riguisse capillos,</l>
            <l n="1.99">  Et gelidum subito frigore pectus erat.</l>
            <l n="1.100">Ille tenens baculum dextra clavemque sinistra</l>
            <l n="1.101">  Edidit hos nobis ore priore sonos;</l>
            <l n="1.102">"Disce metu posito, vates operose dierum,</l>
            <l n="1.103">  Quod petis, et voces percipe mente meas.</l>
            <l n="1.104">Me Chaos antiqui (nam sum res prisca) vocabant;</l>
            <l n="1.105">  Aspice, quam longi temporis acta canam.</l>
            <l n="1.106">Lucidus hic aer et quae tria corpora restant,</l>
            <l n="1.107">  Ignis, aqua et tellus, unus acervus erat.</l>
            <l n="1.108">Ut semel haec rerum secessit lite suarum</l>
            <l n="1.109">  Inque novas abiit massa soluta domos,</l>
            <l n="1.110">Flamma petit altum, propior locus a@era cepit,</l>
            <l n="1.111">  Sederunt medio terra fretumque solo.</l>
            <l n="1.112">Tunc ego, qui fueram globus et sine imagine moles,</l>
            <l n="1.113">  In faciem redii dignaque membra deo.</l>
            <l n="1.114">Nunc quoque, confusae quondam nota parva figurae,</l>
            <l n="1.115">  Ante quod est in me postque, videtur idem.</l>
            <l n="1.116">Accipe, quaesitae quae causa sit altera formae,</l>
            <l n="1.117">  Hanc simul ut noris officiumque meum.</l>
            <l n="1.118">Quicquid ubique vides, caelum, mare, nubila, terras,</l>
            <l n="1.119">  Omnia sunt nostra clausa patentque manu.</l>
            <l n="1.120">Me penes est unum vasti custodia mundi,</l>
            <l n="1.121">  Et ius vertendi cardinis omne meum est.</l>
            <l n="1.122">Cum libuit Pacem placidis emittere tectis,</l>
            <l n="1.123">  Libera perpetuas ambulat illa vias;</l>
            <l n="1.124">Sanguine letifero totus miscebitur orbis,</l>
            <l n="1.125">  Ni teneant rigidae condita bella serae.</l>
            <l n="1.126">Praesideo foribus caeli cum mitibus Horis;</l>
            <l n="1.127">  It, redit officio Iuppiter ipse meo.</l>
            <l n="1.128">Inde vocor Ianus. cui cum Ceriale sacerdos</l>
            <l n="1.129">  Imponit libum mixtaque farra sale,</l>
            <l n="1.130">Nomina ridebis? modo namque Patulcius idem</l>
            <l n="1.131">  Et modo sacrifico Clusius ore vocor.</l>
            <l n="1.132">Scilicet alterno voluit rudis illa vetustas</l>
            <l n="1.133">  Nomine diversas significare vices.</l>
            <l n="1.134">Vis mea narrata est. causam nunc disce figurae;</l>
            <l n="1.135">  Iam tamen hanc aliqua tu quoque parte vides.</l>
            <l n="1.136">Omnis habet geminas, hinc atque hinc, ianua frontis,</l>
            <l n="1.137">  E quibus haec populum spectat, at illa larem?</l>
            <l n="1.138">Utque sedens primi vester prope limina tecti</l>
            <l n="1.139">  Ianitor egressus introitusque videt,</l>
            <l n="1.140">Sic ego perspicio caelestis ianitor aulae</l>
            <l n="1.141">  Eoas partes Hesperiasque simul.</l>
            <l n="1.142">Ora vides Hecates in tres vertentia partes,</l>
            <l n="1.143">  Servet ut in ternas compita secta vias?</l>
            <l n="1.144">Et mihi, ne flexu cervicis tempora perdam,</l>
            <l n="1.145">  Cernere non moto corpore bina licet."</l>
            <l n="1.146">Dixerat et voltu, si plura requirere vellem,</l>
            <l n="1.147">  Difficilem mihi se non fore fassus erat.</l>
            <l n="1.148">Sumpsi animum gratesque deo non territus egi</l>
            <l n="1.149">  Verbaque sum spectans pauca locutus humum;</l>
            <l n="1.150">"Dic, age, frigoribus quare novus incipit annus,</l>
            <l n="1.151">  Qui melius per ver incipiendus erat?</l>
            <l n="1.152">Omnia tunc florent, tunc est nova temporis aetas,</l>
            <l n="1.153">  Et nova de gravido palmite gemma tumet,</l>
            <l n="1.154">Et modo formatis operitur frondibus arbor,</l>
            <l n="1.155">  Prodit et in summum seminis herba solum,</l>
            <l n="1.156">Et tepidum volucres concentibus a@era mulcent,</l>
            <l n="1.157">  Ludit et in pratis luxuriatque pecus.</l>
            <l n="1.158">Tum blandi soles, ignotaque prodit hirundo</l>
            <l n="1.159">  Et luteum celsa sub trabe figit opus;</l>
            <l n="1.160">Tum patitur cultus ager et renovatur aratro.</l>
            <l n="1.161">  Haec anni novitas iure vocanda fuit."</l>
            <l n="1.162">Quaesieram multis; non multis ille moratus</l>
            <l n="1.163">  Contulit in versus sic sua verba duos;</l>
            <l n="1.164">"Bruma novi prima est veterisque novissima solis;</l>
            <l n="1.165">  Principium capiunt Phoebus et annus idem."</l>
            <l n="1.166">Post ea mirabar, cur non sine litibus esset</l>
            <l n="1.167">  Prima dies. "Causam percipe" Ianus ait.</l>
            <l n="1.168">"Tempora commisi nascentia rebus agendis,</l>
            <l n="1.169">  Totus ab auspicio ne foret annus iners.</l>
            <l n="1.170">Quisque suas artes ob idem delibat agendo</l>
            <l n="1.171">  Nec plus quam solitum testificatur opus."</l>
            <l n="1.172">Mox ego, "Cur, quamvis aliorum numina placem,</l>
            <l n="1.173">  Iane, tibi primum tura merumque fero?"</l>
            <l n="1.174">"Ut possis aditum per me, qui limina servo,</l>
            <l n="1.175">  Ad quoscumque voles" inquit "Habere deos."</l>
            <l n="1.176">"At cur laeta tuis dicuntur verba Kalendis,</l>
            <l n="1.177">  Et damus alternas accipimusque preces?"</l>
            <l n="1.178">Tum deus incumbens baculo, quem dextra gerebat,</l>
            <l n="1.179">  "Omina principiis" inquit "Inesse solent.</l>
            <l n="1.180">Ad primam vocem timidas advertitis aures,</l>
            <l n="1.181">  Et visam primum consulit augur avem.</l>
            <l n="1.182">Templa patent auresque deum, nec lingua caducas</l>
            <l n="1.183">  Concipit ulla preces, dictaque pondus habent."</l>
            <l n="1.184">Desierat Ianus. nec longa silentia feci,</l>
            <l n="1.185">  Sed tetigi verbis ultima verba meis;</l>
            <l n="1.186">"Quid volt palma sibi rugosaque carica" dixi</l>
            <l n="1.187">  "Et data sub niveo candida mella cado?"</l>
            <l n="1.188">"Omen" ait "Causa est, ut res sapor ille sequatur,</l>
            <l n="1.189">  Et peragat coeptum dulcis ut annus iter."</l>
            <l n="1.190">"Dulcia cur dentur, video. stipis adice causam,</l>
            <l n="1.191">  Pars mihi de festo ne labet ulla tuo."</l>
            <l n="1.192">Risit et "O quam te fallunt tua saecula," dixit</l>
            <l n="1.193">  "Qui stipe mel sumpta dulcius esse putes"</l>
            <l n="1.194">Vix ego Saturno quemquam regnante videbam,</l>
            <l n="1.195">  Cuius non animo dulcia lucra forent.</l>
            <l n="1.196">Tempore crevit amor, qui nunc est summus, habendi;</l>
            <l n="1.197">  Vix ultra, quo iam progrediatur, habet.</l>
            <l n="1.198">Pluris opes nunc sunt, quam prisci temporis annis,</l>
            <l n="1.199">  Dum populus pauper, dum nova Roma fuit,</l>
            <l n="1.200">Dum casa Martigenam capiebat parva Quirinum,</l>
            <l n="1.201">  Et dabat exiguum fluminis ulva torum.</l>
            <l n="1.202">Iuppiter angusta vix totus stabat in aede,</l>
            <l n="1.203">  Inque Iovis dextra fictile fulmen erat.</l>
            <l n="1.204">Frondibus ornabant quae nunc Capitolia gemmis,</l>
            <l n="1.205">  Pascebatque suas ipse senator oves?</l>
            <l n="1.206">Nec pudor in stipula placidam cepisse quietem</l>
            <l n="1.207">  Et faenum capiti supposuisse fuit.</l>
            <l n="1.208">Iura dabat populis posito modo praetor aratro,</l>
            <l n="1.209">  Et levis argenti lammina crimen erat.</l>
            <l n="1.210">At postquam fortuna loci caput extulit huius,</l>
            <l n="1.211">  Et tetigit summos vertice Roma deos,</l>
            <l n="1.212">Creverunt et opes et opum furiosa cupido,</l>
            <l n="1.213">  Et, cum possideant plurima, plura petunt.</l>
            <l n="1.214">Quaerere, ut absumant, absumpta requirere certant,</l>
            <l n="1.215">  Atque ipsae vitiis sunt alimenta vices.</l>
            <l n="1.216">Sic quibus intumuit suffusa venter ab unda,</l>
            <l n="1.217">  Quo plus sunt potae, plus sitiuntur aquae.</l>
            <l n="1.218">In pretio pretium nunc est; dat census honores,</l>
            <l n="1.219">  Census amicitias; pauper ubique iacet.</l>
            <l n="1.220">Tu tamen auspicium si sit stipis utile, quaeris,</l>
            <l n="1.221">  Curque iuvent vestras aera vetusta manus?</l>
            <l n="1.222">Aera dabant olim, melius nunc omen in auro est,</l>
            <l n="1.223">  Victaque concessit prisca moneta novae.</l>
            <l n="1.224">Nos quoque templa iuvant, quamvis antiqua probemus,</l>
            <l n="1.225">  Aurea; maiestas convenit ista deo.</l>
            <l n="1.226">Laudamus veteres, sed nostris utimur annis;</l>
            <l n="1.227">  Mos tamen est aeque dignus uterque coli."</l>
            <l n="1.228">Finierat monitus. placidis ita rursus, ut ante,</l>
            <l n="1.229">  Clavigerum verbis adloquor ipse deum;</l>
            <l n="1.230">"Multa quidem didici; sed cur navalis in aere</l>
            <l n="1.231">  Altera signata est, altera forma biceps?"</l>
            <l n="1.232">"Noscere me duplici posses sub imagine," dixit</l>
            <l n="1.233">  "Ni vetus ipsa dies extenuasset opus.</l>
            <l n="1.234">Causa ratis superest; Tuscum rate venit in amnem</l>
            <l n="1.235">  Ante pererrato falcifer orbe deus.</l>
            <l n="1.236">Hac ego Saturnum memini tellure receptum;</l>
            <l n="1.237">  Caelitibus regnis a Iove pulsus erat.</l>
            <l n="1.238">Inde diu genti mansit Saturnia nomen?</l>
            <l n="1.239">  Dicta quoque est Latium terra, latente deo.</l>
            <l n="1.240">At bona posteritas puppem formavit in aere,</l>
            <l n="1.241">  Hospitis adventum testificata dei.</l>
            <l n="1.242">Ipse solum colui, cuius placidissima laevum</l>
            <l n="1.243">  Radit harenosi Thybridis unda latus.</l>
            <l n="1.244">Hic, ubi nunc Roma est, incaedua silva virebat,</l>
            <l n="1.245">  Tantaque res paucis pascua bubus erat.</l>
            <l n="1.246">Arx mea collis erat, quem volgus nomine nostro</l>
            <l n="1.247">  Nuncupat, haec aetas Ianiculumque vocat.</l>
            <l n="1.248">Tunc ego regnabam, patiens cum terra deorum</l>
            <l n="1.249">  Esset, et humanis numina mixta locis.</l>
            <l n="1.250">Nondum Iustitiam facinus mortale fugarat</l>
            <l n="1.251">  (Ultima de superis illa reliquit humum),</l>
            <l n="1.252">Proque metu populum sine vi pudor ipse regebat?</l>
            <l n="1.253">  Nullus erat iustis reddere iura labor.</l>
            <l n="1.254">Nil mihi cum bello; pacem postesque tuebar</l>
            <l n="1.255">  Et" clavem ostendens "Haec" ait "Arma gero."</l>
            <l n="1.256">Presserat ora deus. tunc sic ego nostra resolvi</l>
            <l n="1.257">  Voce mea voces eliciente dei;</l>
            <l n="1.258">"Cum tot sint Iani, cur stas sacratus in uno,</l>
            <l n="1.259">  Hic ubi iuncta foris templa duobus habes?"</l>
            <l n="1.260">Ille manu mulcens propexam ad pectora barbam</l>
            <l n="1.261">  Protinus Oebalii rettulit arma Tati,</l>
            <l n="1.262">Utque levis custos armillis capta Sabinos</l>
            <l n="1.263">  Ad summae tacitos duxerit arcis iter.</l>
            <l n="1.264">"Inde, velut nunc est, per quem descenditis," inquit</l>
            <l n="1.265">  "Arduus in valles et fora clivus erat.</l>
            <l n="1.266">Et iam contigerant portam, Saturnia cuius</l>
            <l n="1.267">  Dempserat oppositas invidiosa seras.</l>
            <l n="1.268">Cum tanto veritus committere numine pugnam</l>
            <l n="1.269">  Ipse meae movi callidus artis opus,</l>
            <l n="1.270">Oraque, qua pollens ope sum, fontana reclusi</l>
            <l n="1.271">  Sumque repentinas eiaculatus aquas?</l>
            <l n="1.272">Ante tamen madidis subieci sulphura venis,</l>
            <l n="1.273">  Clauderet ut Tatio fervidus humor iter.</l>
            <l n="1.274">Cuius ut utilitas pulsis percepta Sabinis,</l>
            <l n="1.275">  Quae fuerat, tuto reddita forma loco est.</l>
            <l n="1.276">Ara mihi posita est parvo coniuncta sacello;</l>
            <l n="1.277">  Haec adolet flammis cum strue farra suis."</l>
            <l n="1.278">"At cur pace lates motisque recluderis armis?"</l>
            <l n="1.279">  Nec mora, quaesiti reddita causa mihi est;</l>
            <l n="1.280">"Ut populo reditus pateant ad bella profecto,</l>
            <l n="1.281">  Tota patet dempta ianua nostra sera.</l>
            <l n="1.282">Pace fores obdo, ne qua discedere possit?</l>
            <l n="1.283">  Caesareoque diu numine clusus ero."</l>
            <l n="1.284">Dixit et attollens oculos diversa videntes</l>
            <l n="1.285">  Aspexit toto quicquid in orbe fuit.</l>
            <l n="1.286">Pax erat et, vestri, Germanice, causa triumphi,</l>
            <l n="1.287">  Tradiderat famulas iam tibi Rhenus aquas.</l>
            <l n="1.288">Iane, fac aeternos pacem pacisque ministros,</l>
            <l n="1.289">  Neve suum, praesta, deserat auctor opus.</l>
            <l n="1.290">Quod tamen ex ipsis licuit mihi discere fastis,</l>
            <l n="1.291">  Sacravere patres hac duo templa die.</l>
            <l n="1.292">Accepit Phoebo nymphaque Coronide natum</l>
            <l n="1.293">  Insula, dividua quam premit amnis aqua.</l>
            <l n="1.294">Iuppiter in parte est? cepit locus unus utrumque</l>
            <l n="1.295">  Iunctaque sunt magno templa nepotis avo.</l>
            <l n="1.296">[2&amp; B?&amp; F?&amp; 3&amp; C?&amp; C?&amp; 4&amp; D?&amp; C?&amp;]</l>
            <l n="1.297">Quis vetat et stellas, ut quaeque oriturque caditque,</l>
            <l n="1.298">  Dicere? promissi pars fuit ista mei.</l>
            <l n="1.299">Felices animae, quibus haec cognoscere primis</l>
            <l n="1.300">  Inque domus superas scandere cura fuit"</l>
            <l n="1.301">Credibile est illos pariter vitiisque locisque</l>
            <l n="1.302">  Altius humanis exeruisse caput.</l>
            <l n="1.303">Non Venus et vinum sublimia pectora fregit</l>
            <l n="1.304">  Officiumque fori militiaeve labor?</l>
            <l n="1.305">Nec levis ambitio perfusaque gloria fuco</l>
            <l n="1.306">  Magnarumque fames sollicitavit opum.</l>
            <l n="1.307">Admovere oculis distantia sidera nostris</l>
            <l n="1.308">  Aetheraque ingenio supposuere suo.</l>
            <l n="1.309">Sic petitur caelum; non ut ferat Ossan Olympus,</l>
            <l n="1.310">  Summaque Peliacus sidera tangat apex.</l>
            <l n="1.311">Nos quoque sub ducibus caelum metabimur illis</l>
            <l n="1.312">  Ponemusque suos ad vaga signa dies.</l>
            <l n="1.313">Ergo ubi nox aderit venturis tertia Nonis,</l>
            <l n="1.314">  Sparsaque caelesti rore madebit humus,</l>
            <l n="1.315">Octipedis frustra quaerentur brachia Cancri;</l>
            <l n="1.316">  Praeceps occiduas ille subibit aquas.</l>
            <l n="1.317">Institerint Nonae, missi tibi nubibus atris</l>
            <l n="1.318">  Signa dabunt imbres exoriente Lyra.</l>
            <l n="1.319">[5&amp; E?&amp; NON?&amp;?; F?&amp; 6&amp; F?&amp; F?&amp; 7&amp; G?&amp; C?&amp; 8&amp; H?&amp; C?&amp; 9&amp; A?&amp; AGON?&amp;]</l>
            <l n="1.320">Quattuor adde dies ductos ex ordine Nonis,</l>
            <l n="1.321">  Ianus Agonali luce piandus erit.</l>
            <l n="1.322">Nominis esse potest succinctus causa minister,</l>
            <l n="1.323">  Hostia caelitibus quo feriente cadit,</l>
            <l n="1.324">Qui calido strictos tincturus sanguine cultros</l>
            <l n="1.325">  Semper "Agone," rogat, nec nisi iussus agit.</l>
            <l n="1.326">Pars, quia non veniant pecudes, sed agantur, ab actu</l>
            <l n="1.327">  Nomen Agonalem credit habere diem.</l>
            <l n="1.328">Pars putat hoc festum priscis Agnalia dictum,</l>
            <l n="1.329">  Una sit ut proprio littera dempta loco.</l>
            <l n="1.330">An, quia praevisos in aqua timet hostia cultros,</l>
            <l n="1.331">  A pecoris lux est ipsa notata metu?</l>
            <l n="1.332">Fas etiam fieri solitis aetate priorum</l>
            <l n="1.333">  Nomina de ludis Graeca tulisse diem.</l>
            <l n="1.334">Et pecus antiquus dicebat agonia sermo?</l>
            <l n="1.335">  Veraque iudicio est ultima causa meo.</l>
            <l n="1.336">Utque ea non certa est, ita rex placare sacrorum</l>
            <l n="1.337">  Numina lanigerae coniuge debet ovis.</l>
            <l n="1.338">Victima, quae dextra cecidit victrice, vocatur?</l>
            <l n="1.339">  Hostibus a domitis hostia nomen habet.</l>
            <l n="1.340">Ante, deos homini quod conciliare valeret,</l>
            <l n="1.341">  Far erat et puri lucida mica salis.</l>
            <l n="1.342">Nondum pertulerat lacrimatas cortice murras</l>
            <l n="1.343">  Acta per aequoreas hospita navis aquas,</l>
            <l n="1.344">Tura nec Euphrates nec miserat India costum,</l>
            <l n="1.345">  Nec fuerant rubri cognita fila croci.</l>
            <l n="1.346">Ara dabat fumos herbis contenta Sabinis</l>
            <l n="1.347">  Et non exiguo laurus adusta sono.</l>
            <l n="1.348">Si quis erat, factis prati de flore coronis</l>
            <l n="1.349">  Qui posset violas addere, dives erat.</l>
            <l n="1.350">Hic, qui nunc aperit percussi viscera tauri,</l>
            <l n="1.351">  In sacris nullum culter habebat opus.</l>
            <l n="1.352">Prima Ceres avidae gavisa est sanguine porcae</l>
            <l n="1.353">  Ulta suas merita caede nocentis opes?</l>
            <l n="1.354">Nam sata vere novo teneris lactentia sulcis</l>
            <l n="1.355">  Eruta saetigerae comperit ore suis.</l>
            <l n="1.356">Sus dederat poenas; exemplo territus huius</l>
            <l n="1.357">  Palmite debueras abstinuisse, caper.</l>
            <l n="1.358">Quem spectans aliquis dentes in vite prementem</l>
            <l n="1.359">  Talia non tacito dicta dolore dedit;</l>
            <l n="1.360">"Rode, caper, vitem" tamen hinc, cum stabis ad aram,</l>
            <l n="1.361">  In tua quod spargi cornua possit, erit."</l>
            <l n="1.362">Verba fides sequitur; noxae tibi deditus hostis</l>
            <l n="1.363">  Spargitur adfuso cornua, Bacche, mero.</l>
            <l n="1.364">Culpa sui nocuit, nocuit quoque culpa capellae;</l>
            <l n="1.365">  Quid bos, quid placidae commeruistis oves?</l>
            <l n="1.366">Flebat Aristaeus, quod apes cum stirpe necatas</l>
            <l n="1.367">  Viderat inceptos destituisse favos.</l>
            <l n="1.368">Caerula quem genetrix aegre solata dolentem</l>
            <l n="1.369">  Addidit haec dictis ultima verba suis;</l>
            <l n="1.370">"Siste, puer, lacrimas" Proteus tua damna levabit,</l>
            <l n="1.371">  Quoque modo repares quae periere, dabit.</l>
            <l n="1.372">Decipiat ne te versis tamen ille figuris,</l>
            <l n="1.373">  Impediant geminas vincula firma manus."</l>
            <l n="1.374">Pervenit ad vatem iuvenis resolutaque somno</l>
            <l n="1.375">  Alligat aequorei brachia capta senis.</l>
            <l n="1.376">Ille sua faciem transformis adulterat arte;</l>
            <l n="1.377">  Mox domitus vinclis in sua membra redit,</l>
            <l n="1.378">Oraque caerulea tollens rorantia barba,</l>
            <l n="1.379">  "Qua" dixit "Repares arte, requiris, apes?</l>
            <l n="1.380">Obrue mactati corpus tellure iuvenci;</l>
            <l n="1.381">  Quod petis a nobis, obrutus ille dabit."</l>
            <l n="1.382">Iussa facit pastor; fervent examina putri</l>
            <l n="1.383">  De bove; mille animas una necata dedit.</l>
            <l n="1.384">Poscit ovem fatum; verbenas improba carpsit,</l>
            <l n="1.385">  Quas pia dis ruris ferre solebat anus.</l>
            <l n="1.386">Quid tuti superest, animam cum ponat in aris</l>
            <l n="1.387">  Lanigerumque pecus ruricolaeque boves?</l>
            <l n="1.388">Placat equo Persis radiis Hyperiona cinctum,</l>
            <l n="1.389">  Ne detur celeri victima tarda deo.</l>
            <l n="1.390">Quod semel est triplici pro virgine caesa Dianae,</l>
            <l n="1.391">  Nunc quoque pro nulla virgine cerva cadit.</l>
            <l n="1.392">Exta canum vidi Triviae libare Sapaeos,</l>
            <l n="1.393">  Et quicumque tuas accolit, Haeme, nives.</l>
            <l n="1.394">Caeditur et rigido custodi ruris asellus?</l>
            <l n="1.395">  Causa pudenda quidem, sed tamen apta deo.</l>
            <l n="1.396">Festa corymbiferi celebrabas, Graecia, Bacchi,</l>
            <l n="1.397">  Tertia quae solito tempore bruma refert.</l>
            <l n="1.398">Di quoque cultores in idem venere Lyaei,</l>
            <l n="1.399">  Et quicumque iocis non alienus erat,</l>
            <l n="1.400">Panes et in Venerem Satyrorum prona iuventus,</l>
            <l n="1.401">  Quaeque colunt amnes solaque rura deae.</l>
            <l n="1.402">Venerat et senior pando Silenus asello,</l>
            <l n="1.403">  Quique ruber pavidas inguine terret aves,</l>
            <l n="1.404">Dulcia qui dignum nemus in convivia nacti</l>
            <l n="1.405">  Gramine vestitis accubuere toris.</l>
            <l n="1.406">Vina dabat Liber, tulerat sibi quisque coronam,</l>
            <l n="1.407">  Miscendas large rivus agebat aquas.</l>
            <l n="1.408">Na@ides effusis aliae sine pectinis usu,</l>
            <l n="1.409">  Pars aderant positis arte manuque comis;</l>
            <l n="1.410">Illa super suras tunicam collecta ministrat,</l>
            <l n="1.411">  Altera dissuto pectus aperta sinu;</l>
            <l n="1.412">Exserit haec humerum, vestem trahit illa per herbas,</l>
            <l n="1.413">  Impediunt teneros vincula nulla pedes.</l>
            <l n="1.414">Hinc aliae Satyris incendia mitia praebent,</l>
            <l n="1.415">  Pars tibi, qui pinu tempora nexa geris.</l>
            <l n="1.416">Te quoque, inextinctae Silene libidinis, urunt;</l>
            <l n="1.417">  Nequitia est, quae te non sinit esse senem.</l>
            <l n="1.418">At ruber, hortorum decus et tutela, Priapus</l>
            <l n="1.419">  Omnibus ex illis Lotide captus erat;</l>
            <l n="1.420">Hanc cupit, hanc optat, sola suspirat in illa,</l>
            <l n="1.421">  Signaque dat nutu, sollicitatque notis.</l>
            <l n="1.422">Fastus inest pulchris, sequiturque superbia formam;</l>
            <l n="1.423">  Irrisum voltu despicit illa suo.</l>
            <l n="1.424">Nox erat, et vino somnum faciente iacebant</l>
            <l n="1.425">  Corpora diversis victa sopore locis.</l>
            <l n="1.426">Lotis in herbosa sub acernis ultima ramis,</l>
            <l n="1.427">  Sicut erat lusu fessa, quievit humo.</l>
            <l n="1.428">Surgit amans animamque tenens vestigia furtim</l>
            <l n="1.429">  Suspenso digitis fert taciturna gradu.</l>
            <l n="1.430">Ut tetigit niveae secreta cubilia nymphae,</l>
            <l n="1.431">  Ipsa sui flatus ne sonet aura, cavet.</l>
            <l n="1.432">Et iam finitima corpus librabat in herba;</l>
            <l n="1.433">  Illa tamen multi plena soporis erat.</l>
            <l n="1.434">Gaudet et, a pedibus tracto velamine, vota</l>
            <l n="1.435">  Ad sua felici coeperat ire via.</l>
            <l n="1.436">Ecce rudens rauco Sileni vector asellus</l>
            <l n="1.437">  Intempestivos edidit ore sonos.</l>
            <l n="1.438">Territa consurgit nymphe manibusque Priapum</l>
            <l n="1.439">  Reicit et fugiens concitat omne nemus?</l>
            <l n="1.440">At deus obscena nimium quoque parte paratus</l>
            <l n="1.441">  Omnibus ad lunae lumina risus erat.</l>
            <l n="1.442">Morte dedit poenas auctor clamoris, et haec est</l>
            <l n="1.443">  Hellespontiaco victima grata deo.</l>
            <l n="1.444">Intactae fueratis aves, solacia ruris,</l>
            <l n="1.445">  Adsuetum silvis innocuumque genus,</l>
            <l n="1.446">Quae facitis nidos et plumis ova fovetis</l>
            <l n="1.447">  Et facili dulces editis ore modos?</l>
            <l n="1.448">Sed nil ista iuvant, quia linguae crimen habetis,</l>
            <l n="1.449">  Dique putant mentes vos aperire suas.</l>
            <l n="1.450">Nec tamen hoc falsum; nam, dis ut proxima quaeque,</l>
            <l n="1.451">  Nunc penna veras, nunc datis ore notas.</l>
            <l n="1.452">Tuta diu volucrum proles tum denique caesa est,</l>
            <l n="1.453">  Iuveruntque deos indicis exta sui.</l>
            <l n="1.454">Ergo saepe suo coniunx abducta marito</l>
            <l n="1.455">  Uritur Idaliis alba columba focis?</l>
            <l n="1.456">Nec defensa iuvant Capitolia, quo minus anser</l>
            <l n="1.457">  Det iecur in lances, Inachi lauta, tuas?</l>
            <l n="1.458">Nocte deae Nocti cristatus caeditur ales,</l>
            <l n="1.459">  Quod tepidum vigili provocet ore diem.</l>
            <l n="1.460">Interea Delphin clarum super aequora sidus</l>
            <l n="1.461">  Tollitur et patriis exerit ora vadis.</l>
            <l n="1.462">[10&amp; B?&amp; EN?&amp;]</l>
            <l n="1.463">Postera lux hiemem medio discrimine signat,</l>
            <l n="1.464">  Aequaque praeteritae, quae superabit, erit.</l>
            <l n="1.465">[11&amp; C?&amp; CAR?&amp;?; $?n?&amp; 12&amp; D?&amp; C?&amp;]</l>
            <l n="1.466">Proxima prospiciet Tithono Aurora relicto</l>
            <l n="1.467">  Arcadiae sacrum pontificale deae.</l>
            <l n="1.468">Te quoque lux eadem, Turni soror, aede recepit,</l>
            <l n="1.469">  Hic ubi Virginea Campus obitur aqua.</l>
            <l n="1.470">Unde petam causas horum moremque sacrorum?</l>
            <l n="1.471">  Diriget in medio quis mea vela freto?</l>
            <l n="1.472">Ipsa mone, quae nomen habes a carmine ductum,</l>
            <l n="1.473">  Propositoque fave, ne tuus erret honor.</l>
            <l n="1.474">Orta prior luna (de se si creditur ipsi)</l>
            <l n="1.475">  A magno tellus Arcade nomen habet.</l>
            <l n="1.476">Hic fuit Evander, qui, quamquam clarus utroque,</l>
            <l n="1.477">  Nobilior sacrae sanguine matris erat?</l>
            <l n="1.478">Quae simul aetherios animo conceperat ignes,</l>
            <l n="1.479">  Ore dabat pleno carmina vera dei.</l>
            <l n="1.480">Dixerat haec nato motus instare sibique,</l>
            <l n="1.481">  Multaque praeterea tempore nacta fidem.</l>
            <l n="1.482">Nam iuvenis nimium vera cum matre fugatus</l>
            <l n="1.483">  Deserit Arcadiam Parrhasiumque larem.</l>
            <l n="1.484">Cui genetrix flenti "Fortuna viriliter" inquit</l>
            <l n="1.485">  "(siste, precor, lacrimas) ista ferenda tibi est.</l>
            <l n="1.486">Sic erat in fatis? nec te tua culpa fugavit,</l>
            <l n="1.487">  Sed deus? offenso pulsus es urbe deo.</l>
            <l n="1.488">Non meriti poenam pateris, sed numinis iram;</l>
            <l n="1.489">  Est aliquid magnis crimen abesse malis.</l>
            <l n="1.490">Conscia mens ut cuique sua est, ita concipit intra</l>
            <l n="1.491">  Pectora pro facto spemque metumque suo.</l>
            <l n="1.492">Nec tamen ut primus maere mala talia passus;</l>
            <l n="1.493">  Obruit ingentes ista procella viros.</l>
            <l n="1.494">Passus idem est, Tyriis qui quondam pulsus ab oris</l>
            <l n="1.495">  Cadmus in Aonia constitit exul humo;</l>
            <l n="1.496">Passus idem Tydeus et idem Pagasaeus Iason,</l>
            <l n="1.497">  Et quos praeterea longa referre mora est.</l>
            <l n="1.498">Omne solum forti patria est, ut piscibus aequor,</l>
            <l n="1.499">  Ut volucri, vacuo quicquid in orbe patet.</l>
            <l n="1.500">Nec fera tempestas toto tamen horret in anno;</l>
            <l n="1.501">  Et tibi (crede mihi) tempora veris erunt."</l>
            <l n="1.502">Vocibus Evander firmata mente parentis</l>
            <l n="1.503">  Nave secat fluctus Hesperiamque tenet.</l>
            <l n="1.504">Iamque ratem doctae monitu Carmentis in amnem</l>
            <l n="1.505">  Egerat et Tuscis obvius ibat aquis;</l>
            <l n="1.506">Fluminis illa latus, cui sunt vada iuncta Tarenti,</l>
            <l n="1.507">  Aspicit et sparsas per loca sola casas?</l>
            <l n="1.508">Utque erat, immissis puppem stetit ante capillis</l>
            <l n="1.509">  Continuitque manum torva regentis iter,</l>
            <l n="1.510">Et procul in dextram tendens sua bracchia ripam</l>
            <l n="1.511">  Pinea non sano ter pede texta ferit?</l>
            <l n="1.512">Neve daret saltum properans insistere terrae,</l>
            <l n="1.513">  Vix est Evandri vixque retenta manu.</l>
            <l n="1.514">"Di"Que "Petitorum" dixit "Salvete locorum,</l>
            <l n="1.515">  Tuque novos caelo terra datura deos,</l>
            <l n="1.516">Fluminaque et fontes, quibus utitur hospita tellus,</l>
            <l n="1.517">  Et nemorum nymphae naiadumque chori"</l>
            <l n="1.518">Este bonis avibus visi natoque mihique,</l>
            <l n="1.519">  Ripaque felici tacta sit ista pede"</l>
            <l n="1.520">Fallor, an hi fient ingentia moenia colles,</l>
            <l n="1.521">  Iuraque ab hac terra cetera terra petet?</l>
            <l n="1.522">Montibus his olim totus promittitur orbis;</l>
            <l n="1.523">  Quis tantum fati credat habere locum?</l>
            <l n="1.524">Et iam Dardaniae tangent haec litora pinus;</l>
            <l n="1.525">  Hic quoque causa novi femina Martis erit.</l>
            <l n="1.526">Care nepos, Palla, funesta quid induis arma?</l>
            <l n="1.527">  Indue" non humili vindice caesus eris.</l>
            <l n="1.528">Victa tamen vinces eversaque, Troia, resurges;</l>
            <l n="1.529">  Obruet hostiles ista ruina domos.</l>
            <l n="1.530">Urite victrices Neptunia Pergama flammae"</l>
            <l n="1.531">  Num minus hic toto est altior orbe cinis?</l>
            <l n="1.532">Iam pius Aeneas sacra et, sacra altera, patrem</l>
            <l n="1.533">  Adferet; Iliacos accipe, Vesta, deos"</l>
            <l n="1.534">Tempus erit, cum vos orbemque tuebitur idem,</l>
            <l n="1.535">  Et fient ipso sacra colente deo,</l>
            <l n="1.536">Et penes Augustos patriae tutela manebit;</l>
            <l n="1.537">  Hanc fas imperii frena tenere domum.</l>
            <l n="1.538">Inde nepos natusque dei, licet ipse recuset,</l>
            <l n="1.539">  Pondera caelesti mente paterna feret?</l>
            <l n="1.540">Utque ego perpetuis olim sacrabor in aris,</l>
            <l n="1.541">  Sic Augusta novum Iulia numen erit."</l>
            <l n="1.542">Talibus ut dictis nostros descendit in annos,</l>
            <l n="1.543">  Substitit in medios praescia lingua sonos.</l>
            <l n="1.544">Puppibus egressus Latia stetit exul in herba,</l>
            <l n="1.545">  Felix, exilium cui locus ille fuit"</l>
            <l n="1.546">Nec mora longa fuit; stabant nova tecta, neque alter</l>
            <l n="1.547">  Montibus Ausoniis Arcade maior erat.</l>
            <l n="1.548">Ecce boves illuc Erythe@idas applicat heros</l>
            <l n="1.549">  Emensus longi claviger orbis iter?</l>
            <l n="1.550">Dumque huic hospitium domus est Tegeaea, vagantur</l>
            <l n="1.551">  Incustoditae lata per arva boves.</l>
            <l n="1.552">Mane erat; excussus somno Tirynthius actor</l>
            <l n="1.553">  De numero tauros sentit abesse duos.</l>
            <l n="1.554">Nulla videt quaerens taciti vestigia furti;</l>
            <l n="1.555">  Traxerat aversos Cacus in antra ferox,</l>
            <l n="1.556">Cacus, Aventinae timor atque infamia silvae,</l>
            <l n="1.557">  Non leve finitimis hospitibusque malum.</l>
            <l n="1.558">Dira viro facies, vires pro corpore, corpus</l>
            <l n="1.559">  Grande; pater monstri Mulciber huius erat;</l>
            <l n="1.560">Proque domo longis spelunca recessibus ingens,</l>
            <l n="1.561">  Abdita, vix ipsis invenienda feris.</l>
            <l n="1.562">Ora super postes adfixaque brachia pendent,</l>
            <l n="1.563">  Squalidaque humanis ossibus albet humus.</l>
            <l n="1.564">Servata male parte boum Iove natus abibat;</l>
            <l n="1.565">  Mugitum rauco furta dedere sono.</l>
            <l n="1.566">"Accipio revocamen" ait, vocemque secutus</l>
            <l n="1.567">  Impia per silvas ultor ad antra venit.</l>
            <l n="1.568">Ille aditum fracti praestruxerat obice montis?</l>
            <l n="1.569">  Vix iuga movissent quinque bis illud opus.</l>
            <l n="1.570">Nititur hic humeris (caelum quoque sederat illis)</l>
            <l n="1.571">  Et vastum motu conlabefactat onus.</l>
            <l n="1.572">Quod simul eversum est, fragor aethera terruit ipsum,</l>
            <l n="1.573">  Ictaque subsedit pondere molis humus.</l>
            <l n="1.574">Prima movet Cacus collata proelia dextra</l>
            <l n="1.575">  Remque ferox saxis stipitibusque gerit.</l>
            <l n="1.576">Quis ubi nil agitur, patrias male fortis ad artes</l>
            <l n="1.577">  Confugit et flammas ore sonante vomit?</l>
            <l n="1.578">Quas quotiens proflat, spirare Typho@ea credas</l>
            <l n="1.579">  Et rapidum Aetnaeo fulgur ab igne iaci.</l>
            <l n="1.580">Occupat Alcides, adductaque clava trinodis</l>
            <l n="1.581">  Ter quater adverso sedit in ore viri.</l>
            <l n="1.582">Ille cadit mixtosque vomit cum sanguine fumos</l>
            <l n="1.583">  Et lato moriens pectore plangit humum.</l>
            <l n="1.584">Immolat ex illis taurum tibi, Iuppiter, unum</l>
            <l n="1.585">  Victor et Evandrum ruricolasque vocat,</l>
            <l n="1.586">Constituitque sibi, quae Maxima dicitur, aram,</l>
            <l n="1.587">  Hic ubi pars urbis de bove nomen habet.</l>
            <l n="1.588">Nec tacet Evandri mater prope tempus adesse,</l>
            <l n="1.589">  Hercule quo tellus sit satis usa suo.</l>
            <l n="1.590">At felix vates, ut dis gratissima vixit,</l>
            <l n="1.591">  Possidet hunc Iani sic dea mense diem.</l>
            <l n="1.592">[13&amp; E?&amp; EID?&amp;?; $?n?&amp; 14&amp; F?&amp; EN?&amp; dies?; vitios?; ex?; s?&amp;?; c?&amp;]</l>
            <l n="1.593">Idibus in magni castus Iovis aede sacerdos</l>
            <l n="1.594">  Semimaris flammis viscera libat ovis?</l>
            <l n="1.595">Redditaque est omnis populo provincia nostro,</l>
            <l n="1.596">  Et tuus Augusto nomine dictus avus.</l>
            <l n="1.597">Perlege dispositas generosa per atria ceras;</l>
            <l n="1.598">  Contigerunt nulli nomina tanta viro.</l>
            <l n="1.599">Africa victorem de se vocat, alter Isauras</l>
            <l n="1.600">  Aut Cretum domitas testificatur opes?</l>
            <l n="1.601">Hunc Numidae faciunt, illum Messana superbum,</l>
            <l n="1.602">  Ille Numantina traxit ab urbe notam,</l>
            <l n="1.603">Et mortem et nomen Druso Germania fecit-</l>
            <l n="1.604">  Me miserum, virtus quam brevis illa fuit"</l>
            <l n="1.605">Si petat a victis, tot sumat nomina Caesar,</l>
            <l n="1.606">  Quot numero gentes maximus orbis habet.</l>
            <l n="1.607">Ex uno quidam celebres aut torquis adempti</l>
            <l n="1.608">  Aut corvi titulos auxiliaris habent.</l>
            <l n="1.609">Magne, tuum nomen rerum est mensura tuarum;</l>
            <l n="1.610">  Sed qui te vicit, nomine maior erat.</l>
            <l n="1.611">Nec gradus est supra Fabios cognominis ullus;</l>
            <l n="1.612">  Illa domus meritis Maxima dicta suis.</l>
            <l n="1.613">Sed tamen humanis celebrantur honoribus omnes;</l>
            <l n="1.614">  Hic socium summo cum Iove nomen habet.</l>
            <l n="1.615">Sancta vocant augusta patres, augusta vocantur</l>
            <l n="1.616">  Templa sacerdotum rite dicata manu?</l>
            <l n="1.617">Huius et augurium dependet origine verbi,</l>
            <l n="1.618">  Et quodcumque sua Iuppiter auget ope.</l>
            <l n="1.619">Augeat imperium nostri ducis, augeat annos,</l>
            <l n="1.620">  Protegat et vestras querna corona fores,</l>
            <l n="1.621">Auspicibusque deis tanti cognominis heres</l>
            <l n="1.622">  Omine suscipiat, quo pater, orbis onus"</l>
            <l n="1.623">[15&amp; G?&amp; CAR?&amp;]</l>
            <l n="1.624">Respiciet Titan actas ubi tertius Idus,</l>
            <l n="1.625">  Fient Parrhasiae sacra relata deae.</l>
            <l n="1.626">Nam prius Ausonias matres carpenta vehebant</l>
            <l n="1.627">  (Haec quoque ab Evandri dicta parente reor)?</l>
            <l n="1.628">Mox honor eripitur, matronaque destinat omnis</l>
            <l n="1.629">  Ingratos nulla prole novare viros,</l>
            <l n="1.630">Neve daret partus, ictu temeraria caeco</l>
            <l n="1.631">  Visceribus crescens excutiebat onus.</l>
            <l n="1.632">Corripuisse patres ausas immitia nuptas,</l>
            <l n="1.633">  Ius tamen ereptum restituisse ferunt?</l>
            <l n="1.634">Binaque nunc pariter Tegeaeae sacra parenti</l>
            <l n="1.635">  Pro pueris fieri virginibusque iubent.</l>
            <l n="1.636">Scortea non illi fas est inferre sacello,</l>
            <l n="1.637">  Ne violent puros exanimata focos.</l>
            <l n="1.638">Siquis amas veteres ritus, adsiste precanti;</l>
            <l n="1.639">  Nomina percipies non tibi nota prius.</l>
            <l n="1.640">Porrima placatur Postvertaque, sive sorores</l>
            <l n="1.641">  Sive fugae comites, Maenali diva, tuae;</l>
            <l n="1.642">Altera, quod porro fuerat, cecinisse putatur,</l>
            <l n="1.643">  Altera, venturum postmodo quicquid erat.</l>
            <l n="1.644">[16&amp; H?&amp; C?&amp;]</l>
            <l n="1.645">Candida, te niveo posuit lux proxima templo,</l>
            <l n="1.646">  Qua fert sublimes alta Moneta gradus;</l>
            <l n="1.647">Nunc bene prospicies Latiam, Concordia, turbam,</l>
            <l n="1.648">  Nunc te sacratae constituere manus.</l>
            <l n="1.649">Furius antiquam populi superator Etrusci</l>
            <l n="1.650">  Voverat et voti solverat ille fidem.</l>
            <l n="1.651">Causa, quod a patribus sumptis secesserat armis</l>
            <l n="1.652">  Volgus, et ipsa suas Roma timebat opes.</l>
            <l n="1.653">Causa recens melior; passos Germania crines</l>
            <l n="1.654">  Porrigit auspiciis, dux venerande, tuis?</l>
            <l n="1.655">Inde triumphatae libasti munera gentis</l>
            <l n="1.656">  Templaque fecisti, quam colis ipse, deae.</l>
            <l n="1.657">Hanc tua constituit genetrix et rebus et ara,</l>
            <l n="1.658">  Sola toro magni digna reperta Iovis.</l>
            <l n="1.659">[17&amp; A?&amp; C?&amp; 18&amp; B?&amp; C?&amp; 19&amp; C?&amp; C?&amp; 20&amp; D?&amp; C?&amp; 21&amp; E?&amp; C?&amp; 22&amp; F?&amp; C?&amp; 23&amp; G?&amp; C?&amp;]</l>
            <l n="1.660">Haec ubi transierint, Capricorno, Phoebe, relicto</l>
            <l n="1.661">  Per iuvenis curres signa gerentis aquam.</l>
            <l n="1.662">Septimus hinc oriens cum se demiserit undis,</l>
            <l n="1.663">  Fulgebit toto iam Lyra nulla polo.</l>
            <l n="1.664">Sidere ab hoc ignis venienti nocte, Leonis</l>
            <l n="1.665">  Qui micat in medio pectore, mersus erit.</l>
            <l n="1.666">[24&amp; H?&amp; C?&amp; 25&amp; A?&amp; C?&amp; 26&amp; B?&amp; C?&amp;]</l>
            <l n="1.667">Ter quater evolvi signantes tempora fastos,</l>
            <l n="1.668">  Nec Sementiva est ulla reperta dies;</l>
            <l n="1.669">Cum mihi (sensit enim) "Lux haec indicitur," inquit</l>
            <l n="1.670">  Musa, "Quid a fastis non stata sacra petis?</l>
            <l n="1.671">Utque dies incerta sacro, sic tempora certa;</l>
            <l n="1.672">  Seminibus iactis est ubi fetus ager."</l>
            <l n="1.673">State coronati plenum ad praesaepe iuvenci;</l>
            <l n="1.674">  Cum tepido vestrum vere redibit opus.</l>
            <l n="1.675">Rusticus emeritum palo suspendat aratrum;</l>
            <l n="1.676">  Omne reformidat frigida volnus humus.</l>
            <l n="1.677">Vilice, da requiem terrae semente peracta?</l>
            <l n="1.678">  Da requiem, terram qui coluere, viris.</l>
            <l n="1.679">Pagus agat festum; pagum lustrate, coloni,</l>
            <l n="1.680">  Et date paganis annua liba focis.</l>
            <l n="1.681">Placentur frugum matres, Tellusque Ceresque,</l>
            <l n="1.682">  Farre suo gravidae visceribusque suis.</l>
            <l n="1.683">Officium commune Ceres et Terra tuentur;</l>
            <l n="1.684">  Haec praebet causam frugibus, illa locum.</l>
            <l n="1.685">"Consortes operis, per quas correcta vetustas</l>
            <l n="1.686">  Quernaque glans victa est utiliore cibo,</l>
            <l n="1.687">Frugibus immensis avidos satiate colonos,</l>
            <l n="1.688">  Ut capiant cultus praemia digna sui.</l>
            <l n="1.689">Vos date perpetuos teneris sementibus auctus,</l>
            <l n="1.690">  Nec nova per gelidas herba sit usta nives.</l>
            <l n="1.691">Cum serimus, caelum ventis aperite serenis?</l>
            <l n="1.692">  Cum latet, aetheria spargite semen aqua.</l>
            <l n="1.693">Neve graves cultis Cerialia rura, cavete,</l>
            <l n="1.694">  Agmine laesuro depopulentur aves.</l>
            <l n="1.695">Vos quoque, formicae, subiectis parcite granis;</l>
            <l n="1.696">  Post messem praedae copia maior erit.</l>
            <l n="1.697">Interea crescat scabrae robiginis expers,</l>
            <l n="1.698">  Nec vitio caeli palleat aegra seges,</l>
            <l n="1.699">Et neque deficiat macie neque pinguior aequo</l>
            <l n="1.700">  Divitiis pereat luxuriosa suis.</l>
            <l n="1.701">Et careant loliis oculos vitiantibus agri,</l>
            <l n="1.702">  Nec sterilis culto surgat avena solo.</l>
            <l n="1.703">Triticeos fetus passuraque farra bis ignem</l>
            <l n="1.704">  Hordeaque ingenti fenore reddat ager""</l>
            <l n="1.705">Haec ego pro vobis, haec vos optate coloni,</l>
            <l n="1.706">  Efficiatque ratas utraque diva preces.</l>
            <l n="1.707">Bella diu tenuere viros; erat aptior ensis</l>
            <l n="1.708">  Vomere, cedebat taurus arator equo?</l>
            <l n="1.709">Sarcula cessabant, versique in pila ligones,</l>
            <l n="1.710">  Factaque de rastri pondere cassis erat.</l>
            <l n="1.711">Gratia dis domuique tuae? religata catenis</l>
            <l n="1.712">  Iampridem vestro sub pede bella iacent.</l>
            <l n="1.713">Sub iuga bos veniat, sub terras semen aratas;</l>
            <l n="1.714">  Pax Cererem nutrit, pacis alumna Ceres.</l>
            <l n="1.715">[27&amp; C?&amp; C?&amp; 28&amp; D?&amp; C?&amp; 29&amp; E?&amp; C?&amp;]</l>
            <l n="1.716">At quae venturas praecedit sexta Kalendas,</l>
            <l n="1.717">  Hac sunt Ledaeis templa dicata deis;</l>
            <l n="1.718">Fratribus illa deis fratres de gente deorum</l>
            <l n="1.719">  Circa Iuturnae composuere lacus.</l>
            <l n="1.720">[30&amp; F?&amp; $?n?&amp; 31&amp; G?&amp; C?&amp;]</l>
            <l n="1.721">Ipsum nos carmen deduxit Pacis ad aram.</l>
            <l n="1.722">  Haec erit a mensis fine secunda dies.</l>
            <l n="1.723">Frondibus Actiacis comptos redimita capillos,</l>
            <l n="1.724">  Pax, ades et toto mitis in orbe mane.</l>
            <l n="1.725">Dum desint hostes, desit quoque causa triumphi;</l>
            <l n="1.726">  Tu ducibus bello gloria maior eris.</l>
            <l n="1.727">Sola gerat miles, quibus arma coerceat, arma,</l>
            <l n="1.728">  Canteturque fera nil nisi pompa tuba.</l>
            <l n="1.729">Horreat Aeneadas et primus et ultimus orbis;</l>
            <l n="1.730">  Si qua parum Romam terra timebat, amet.</l>
            <l n="1.731">Tura, sacerdotes, pacalibus addite flammis,</l>
            <l n="1.732">  Albaque percussa victima fronte cadat,</l>
            <l n="1.733">Utque domus, quae praestat eam, cum pace perennet</l>
            <l n="1.734">  Ad pia propensos vota rogate deos.</l>
            <l n="1.735">Sed iam prima mei pars est exacta laboris,</l>
            <l n="1.736">  Cumque suo finem mense libellus habet.</l>
         </div>
         <div n="2" type="book">
            <l n="2.1">Ianus habet finem. cum carmine crescit et annus;</l>
            <l n="2.2">  Alter ut hic mensis, sic liber alter eat.</l>
            <l n="2.3">Nunc primum velis, elegi, maioribus itis;</l>
            <l n="2.4">  Exiguum, memini, nuper eratis opus.</l>
            <l n="2.5">Ipse ego vos habui faciles in amore ministros,</l>
            <l n="2.6">  Cum lusit numeris prima iuventa suis.</l>
            <l n="2.7">Idem sacra cano signataque tempora fastis;</l>
            <l n="2.8">  Ecquis ad haec illinc crederet esse viam?</l>
            <l n="2.9">Haec mea militia est; ferimus quae possumus arma,</l>
            <l n="2.10">  Dextraque non omni munere nostra vacat.</l>
            <l n="2.11">Si mihi non valido torquentur pila lacerto,</l>
            <l n="2.12">  Nec bellatoris terga premuntur equi,</l>
            <l n="2.13">Nec galea tegimur nec acuto cingimur ense,</l>
            <l n="2.14">  (His habilis telis quilibet esse potest),</l>
            <l n="2.15">At tua prosequimur studioso pectore, Caesar,</l>
            <l n="2.16">  Nomina, per titulos ingredimurque tuos.</l>
            <l n="2.17">Ergo ades et placido paulum mea munera voltu</l>
            <l n="2.18">  Respice, pacando si quid ab hoste vacas.</l>
            <l n="2.19">Februa Romani dixere piamina patres;</l>
            <l n="2.20">  Nunc quoque dant verbo plurima signa fidem.</l>
            <l n="2.21">Pontifices ab rege petunt et flamine lanas,</l>
            <l n="2.22">  Quis veterum lingua februa nomen erat,</l>
            <l n="2.23">Quaeque capit lictor domibus purgamina versis</l>
            <l n="2.24">  Torrida cum mica farra, vocantur idem?</l>
            <l n="2.25">Nomen idem ramo, qui caesus ab arbore pura</l>
            <l n="2.26">  Casta sacerdotum tempora fronde tegit.</l>
            <l n="2.27">Ipse ego flaminicam poscentem februa vidi?</l>
            <l n="2.28">  Februa poscenti pinea virga data est.</l>
            <l n="2.29">Denique quodcumque est, quo corpora nostra piantur,</l>
            <l n="2.30">  Hoc apud intonsos nomen habebat avos.</l>
            <l n="2.31">Mensis ab his dictus, secta quia pelle Luperci</l>
            <l n="2.32">  Omne solum lustrant idque piamen habent,</l>
            <l n="2.33">Aut quia placatis sunt tempora pura sepulcris,</l>
            <l n="2.34">  Tunc cum ferales praeteriere dies.</l>
            <l n="2.35">Omne nefas omnemque mali purgamina causam</l>
            <l n="2.36">  Credebant nostri tollere posse senes.</l>
            <l n="2.37">Graecia principium moris dedit; illa nocentis</l>
            <l n="2.38">  Impia lustratos ponere facta putat.</l>
            <l n="2.39">Actoriden Peleus, ipsum quoque Pelea Phoci</l>
            <l n="2.40">  Caede per Haemonias solvit Acastus aquas;</l>
            <l n="2.41">Vectam frenatis per inane draconibus Aegeus</l>
            <l n="2.42">  Credulus inmerita Phasida fovit ope;</l>
            <l n="2.43">Amphiare@iades Naupactoo Acheloo</l>
            <l n="2.44">  "Solve nefas" dixit, solvit et ille nefas.</l>
            <l n="2.45">A" nimium faciles, qui tristia crimina caedis</l>
            <l n="2.46">  Fluminea tolli posse putatis aqua"</l>
            <l n="2.47">Sed tamen (antiqui ne nescius ordinis erres)</l>
            <l n="2.48">  Primus, ut est, Iani mensis et ante fuit?</l>
            <l n="2.49">Qui sequitur Ianum, veteris fuit ultimus anni;</l>
            <l n="2.50">  Tu quoque sacrorum, Termine, finis eras.</l>
            <l n="2.51">Primus enim Iani mensis, quia ianua prima est;</l>
            <l n="2.52">  Qui sacer est imis manibus, imus erat.</l>
            <l n="2.53">Postmodo creduntur spatio distantia longo</l>
            <l n="2.54">  Tempora bis quini continuasse viri.</l>
            <l n="2.55">[1&amp; H?&amp;?; K?&amp;?; FEB?&amp;?; N?&amp;]</l>
            <l n="2.56">Principio mensis Phrygiae contermina Matri</l>
            <l n="2.57">  Sospita delubris dicitur aucta novis.</l>
            <l n="2.58">Nunc ubi sint illis, quaeris, sacrata Kalendis</l>
            <l n="2.59">  Templa deae? longa procubuere die.</l>
            <l n="2.60">Cetera ne simili caderent labefacta ruina,</l>
            <l n="2.61">  Cavit sacrati provida cura ducis,</l>
            <l n="2.62">Sub quo delubris sentitur nulla senectus?</l>
            <l n="2.63">  Nec satis est homines, obligat ille deos.</l>
            <l n="2.64">Templorum positor, templorum sancte repostor,</l>
            <l n="2.65">  Sit superis, opto, mutua cura tui"</l>
            <l n="2.66">Dent tibi caelestes, quos tu caelestibus, annos,</l>
            <l n="2.67">  Proque tua maneant in statione domo"</l>
            <l n="2.68">Tunc quoque vicini lucus celebratur Helerni,</l>
            <l n="2.69">  Qua petit aequoreas advena Thybris aquas.</l>
            <l n="2.70">Ad penetrale Numae Capitolinumque Tonantem</l>
            <l n="2.71">  Inque Iovis summa caeditur arce bidens.</l>
            <l n="2.72">Saepe graves pluvias adopertus nubibus auster</l>
            <l n="2.73">  Concitat, aut posita sub nive terra latet.</l>
            <l n="2.74">[2&amp; A?&amp; N?&amp; 3&amp; B?&amp; N?&amp;]</l>
            <l n="2.75">Proximus Hesperias Titan abiturus in undas</l>
            <l n="2.76">  Gemmea purpureis cum iuga demet equis,</l>
            <l n="2.77">Illa nocte aliquis tollens ad sidera voltum</l>
            <l n="2.78">  Dicet "Ubi est hodie quae Lyra fulsit heri?"</l>
            <l n="2.79">Dumque Lyram quaeret, medii quoque terga Leonis</l>
            <l n="2.80">  In liquidas subito mersa notabit aquas.</l>
            <l n="2.81">[4&amp; C?&amp; N?&amp;]</l>
            <l n="2.82">Quem modo caelatum stellis Delphina videbas,</l>
            <l n="2.83">  Is fugiet visus nocte sequente tuos;</l>
            <l n="2.84">Seu fuit occultis felix in amoribus index,</l>
            <l n="2.85">  Lesbida cum domino seu tulit ille lyram.</l>
            <l n="2.86">Quod mare non novit, quae nescit Ariona tellus?</l>
            <l n="2.87">  Carmine currentes ille tenebat aquas.</l>
            <l n="2.88">Saepe sequens agnam lupus est a voce retentus,</l>
            <l n="2.89">  Saepe avidum fugiens restitit agna lupum?</l>
            <l n="2.90">Saepe canes leporesque umbra iacuere sub una,</l>
            <l n="2.91">  Et stetit in saxo proxima cerva leae,</l>
            <l n="2.92">Et sine lite loquax cum Palladis alite cornix</l>
            <l n="2.93">  Sedit, et accipitri iuncta columba fuit.</l>
            <l n="2.94">Cynthia saepe tuis fertur, vocalis Arion,</l>
            <l n="2.95">  Tamquam fraternis obstipuisse modis.</l>
            <l n="2.96">Nomen Arionium Siculas impleverat urbes,</l>
            <l n="2.97">  Captaque erat lyricis Ausonis ora sonis?</l>
            <l n="2.98">Inde domum repetens puppem conscendit Arion,</l>
            <l n="2.99">  Atque ita quaesitas arte ferebat opes.</l>
            <l n="2.100">Forsitan, infelix, ventos undasque timebas,</l>
            <l n="2.101">  At tibi nave tua tutius aequor erat.</l>
            <l n="2.102">Namque gubernator destricto constitit ense</l>
            <l n="2.103">  Ceteraque armata conscia turba manu.</l>
            <l n="2.104">Quid tibi cum gladio? dubiam rege, navita, puppem;</l>
            <l n="2.105">  Non haec sunt digitis arma tenenda tuis.</l>
            <l n="2.106">Ille, metu pavidus, "Mortem non deprecor" inquit,</l>
            <l n="2.107">  "Sed liceat sumpta pauca referre lyra."</l>
            <l n="2.108">Dant veniam ridentque moram. capit ille coronam,</l>
            <l n="2.109">  Quae possit crines, Phoebe, decere tuos?</l>
            <l n="2.110">Induerat Tyrio bis tinctam murice pallam;</l>
            <l n="2.111">  Reddidit icta suos pollice chorda sonos,</l>
            <l n="2.112">Flebilibus numeris veluti canentia dura</l>
            <l n="2.113">  Traiectus penna tempora cantat olor.</l>
            <l n="2.114">Protinus in medias ornatus desilit undas;</l>
            <l n="2.115">  Spargitur impulsa caerula puppis aqua.</l>
            <l n="2.116">Inde (fide maius) tergo delphina recurvo</l>
            <l n="2.117">  Se memorant oneri supposuisse novo?</l>
            <l n="2.118">Ille sedens citharamque tenet pretiumque vehendi</l>
            <l n="2.119">  Cantat et aequoreas carmine mulcet aquas.</l>
            <l n="2.120">Di pia facta vident; astris delphina recepit</l>
            <l n="2.121">  Iuppiter et stellas iussit habere novem.</l>
            <l n="2.122">[5&amp; D?&amp; NON?&amp;]</l>
            <l n="2.123">Nunc mihi mille sonos, quoque est memoratus Achilles,</l>
            <l n="2.124">  Vellem, Maeonide, pectus inesse tuum,</l>
            <l n="2.125">Dum canimus sacras alterno pectine Nonas;</l>
            <l n="2.126">  Maximus hic fastis accumulatur honos.</l>
            <l n="2.127">Deficit ingenium, maioraque viribus urgent;</l>
            <l n="2.128">  Haec mihi praecipuo est ore canenda dies.</l>
            <l n="2.129">Quid volui demens elegis imponere tantum</l>
            <l n="2.130">  Ponderis? heroi res erat ista pedis.</l>
            <l n="2.131">Sancte pater patriae, tibi plebs, tibi curia nomen</l>
            <l n="2.132">  Hoc dedit, hoc dedimus nos tibi nomen, eques.</l>
            <l n="2.133">Res tamen ante dedit. sero quoque vera tulisti</l>
            <l n="2.134">  Nomina, iam pridem tu pater orbis eras.</l>
            <l n="2.135">Hoc tu per terras, quod in aethere Iuppiter alto,</l>
            <l n="2.136">  Nomen habes; hominum tu pater, ille deum.</l>
            <l n="2.137">Romule, concedes; facit hic tua magna tuendo</l>
            <l n="2.138">  Moenia, tu dederas transilienda Remo.</l>
            <l n="2.139">Te Tatius parvique Cures Caeninaque sensit;</l>
            <l n="2.140">  Hoc duce Romanum est solis utrumque latus</l>
            <l n="2.141">Tu breve nescio quid victae telluris habebas;</l>
            <l n="2.142">  Quodcumque est alto sub Iove, Caesar habet.</l>
            <l n="2.143">Tu rapis, hic castas duce se iubet esse maritas;</l>
            <l n="2.144">  Tu recipis luco, reppulit ille nefas.</l>
            <l n="2.145">Vis tibi grata fuit, florent sub Caesare leges.</l>
            <l n="2.146">  Tu domini nomen, principis ille tenet.</l>
            <l n="2.147">Te Remus incusat, veniam dedit hostibus ille.</l>
            <l n="2.148">  Caelestem fecit te pater, ille patrem.</l>
            <l n="2.149">Iam puer Idaeus media tenus eminet alvo</l>
            <l n="2.150">  Et liquidas mixto nectare fundit aquas.</l>
            <l n="2.151">En etiam, siquis Borean horrere solebat,</l>
            <l n="2.152">  Gaudeat; a Zephyris mollior aura venit.</l>
            <l n="2.153">[6&amp; E?&amp; N?&amp; 7&amp; F?&amp; N?&amp; 8&amp; G?&amp; N?&amp; 9&amp; H?&amp; N?&amp; 10&amp; A?&amp; N?&amp;]</l>
            <l n="2.154">Quintus ab aequoreis nitidum iubar extulit undis</l>
            <l n="2.155">  Lucifer, et primi tempora veris erunt.</l>
            <l n="2.156">Ne fallare tamen, restant tibi frigora, restant,</l>
            <l n="2.157">  Magnaque discedens signa reliquit hiems.</l>
            <l n="2.158">[11&amp; B?&amp; N?&amp; 12&amp; C?&amp; N?&amp;]</l>
            <l n="2.159">Tertia nox veniat; Custodem protinus Ursae</l>
            <l n="2.160">  Aspicies geminos exeruisse pedes.</l>
            <l n="2.161">Inter Hamadryadas iaculatricemque Dianam</l>
            <l n="2.162">  Callisto sacri pars fuit una chori.</l>
            <l n="2.163">Illa deae tangens arcus "Quos tangimus arcus,</l>
            <l n="2.164">  Este meae testes virginitatis" ait.</l>
            <l n="2.165">Cynthia laudavit, "Promissa"Que "Foedera serva,</l>
            <l n="2.166">  Et comitum princeps tu mihi" dixit "Eris."</l>
            <l n="2.167">Foedera servasset, si non formosa fuisset;</l>
            <l n="2.168">  Cavit mortales, de Iove crimen habet.</l>
            <l n="2.169">Mille feras Phoebe silvis venata redibat</l>
            <l n="2.170">  Aut plus aut medium sole tenente diem.</l>
            <l n="2.171">Ut tetigit lucum (densa niger ilice lucus,</l>
            <l n="2.172">  In medio gelidae fons erat altus aquae),</l>
            <l n="2.173">"Hic" ait "In silva, virgo Tegeaea, lavemur""</l>
            <l n="2.174">  Erubuit falso virginis illa sono.</l>
            <l n="2.175">Dixerat et nymphis; nymphae velamina ponunt,</l>
            <l n="2.176">  Hanc pudet et tardae dat mala signa morae.</l>
            <l n="2.177">Exuerat tunicas? uteri manifesta tumore</l>
            <l n="2.178">  Proditur indicio ponderis ipsa suo.</l>
            <l n="2.179">Cui dea "Virgineos, periura Lycaoni, coetus</l>
            <l n="2.180">  Desere nec castas pollue" dixit "Aquas."</l>
            <l n="2.181">Luna novum decies implerat cornibus orbem;</l>
            <l n="2.182">  Quae fuerat virgo credita, mater erat.</l>
            <l n="2.183">Laesa furit Iuno, formam mutatque puellae.</l>
            <l n="2.184">  Quid facis? invito est pectore passa Iovem.</l>
            <l n="2.185">Utque ferae vidit turpes in paelice voltus,</l>
            <l n="2.186">  "Huius in amplexus Iuppiter" inquit "Eat""</l>
            <l n="2.187">Ursa per incultos errabat squalida montes,</l>
            <l n="2.188">  Quae fuerat summo nuper amata Iovi.</l>
            <l n="2.189">Iam tria lustra puer furto conceptus agebat,</l>
            <l n="2.190">  Cum mater nato est obvia facto suo.</l>
            <l n="2.191">Illa quidem, tamquam cognosceret, adstitit amens</l>
            <l n="2.192">  Et gemuit; gemitus verba parentis erant.</l>
            <l n="2.193">Hanc puer ignarus iaculo fixisset acuto,</l>
            <l n="2.194">  Ni foret in superas raptus uterque domos.</l>
            <l n="2.195">Signa propinqua micant; prior est, quam dicimus Arcton,</l>
            <l n="2.196">  Arctophylax formam terga sequentis habet.</l>
            <l n="2.197">Saevit adhuc canamque rogat Saturnia Tethyn,</l>
            <l n="2.198">  Maenaliam tactis ne lavet Arcton aquis.</l>
            <l n="2.199">[13&amp; D?&amp; EID?&amp;?; $?n?&amp;]</l>
            <l n="2.200">Idibus agrestis fumant altaria Fauni</l>
            <l n="2.201">  Hic, ubi discretas insula rumpit aquas.</l>
            <l n="2.202">Haec fuit illa dies, in qua Veientibus armis</l>
            <l n="2.203">  Ter centum Fabii ter cecidere duo.</l>
            <l n="2.204">Una domus vires et onus susceperat urbis;</l>
            <l n="2.205">  Summunt gentiles arma professa manus.</l>
            <l n="2.206">Egreditur castris miles generosus ab isdem,</l>
            <l n="2.207">  E quis dux fieri quilibet aptus erat.</l>
            <l n="2.208">Carmentis portae dextro est via proxima Iano;</l>
            <l n="2.209">  Ire per hanc noli, quisquis es? omen habet.</l>
            <l n="2.210">Illa fama refert Fabios exisse trecentos;</l>
            <l n="2.211">  Porta vacat culpa, sed tamen omen habet.</l>
            <l n="2.212">Ut celeri passu Cremeram tetigere rapacem</l>
            <l n="2.213">  (Turbidus hibernis ille fluebat aquis),</l>
            <l n="2.214">Castra loco ponunt; destrictis ensibus ipsi</l>
            <l n="2.215">  Tyrrhenum valido Marte per agmen eunt,</l>
            <l n="2.216">Non aliter quam cum Libyca de gente leones</l>
            <l n="2.217">  Invadunt sparsos lata per arva greges.</l>
            <l n="2.218">Diffugiunt hostes inhonestaque volnera tergo</l>
            <l n="2.219">  Accipiunt; Tusco sanguine terra rubet.</l>
            <l n="2.220">Sic iterum, sic saepe cadunt. ubi vincere aperte</l>
            <l n="2.221">  Non datur, insidias armaque tecta parant.</l>
            <l n="2.222">Campus erat, campi claudebant ultima colles</l>
            <l n="2.223">  Silvaque montanas occulere apta feras.</l>
            <l n="2.224">In medio paucos armentaque rara relinquunt,</l>
            <l n="2.225">  Cetera virgultis abdita turba latet.</l>
            <l n="2.226">Ecce velut torrens undis pluvialibus auctus</l>
            <l n="2.227">  Aut nive, quae Zephyro victa tepente fluit,</l>
            <l n="2.228">Per sata perque vias fertur nec, ut ante solebat,</l>
            <l n="2.229">  Riparum clausas margine finit aquas;</l>
            <l n="2.230">Sic Fabii vallem latis discursibus implent,</l>
            <l n="2.231">  Quodque vident, sternunt, nec metus alter inest.</l>
            <l n="2.232">Quo ruitis, generosa domus? male creditis hosti;</l>
            <l n="2.233">  Simplex nobilitas, perfida tela cave"</l>
            <l n="2.234">Fraude perit virtus; in apertos undique campos</l>
            <l n="2.235">  Prosiliunt hostes et latus omne tenent.</l>
            <l n="2.236">Quid faciant pauci contra tot milia fortes?</l>
            <l n="2.237">  Quidve, quod in misero tempore restet, habent?</l>
            <l n="2.238">Sicut aper longe silvis Laurentibus actus</l>
            <l n="2.239">  Fulmineo celeres dissipat ore canes,</l>
            <l n="2.240">Mox tamen ipse perit, sic non moriuntur inulti</l>
            <l n="2.241">  Volneraque alterna dantque feruntque manu.</l>
            <l n="2.242">Una dies Fabios ad bellum miserat omnes;</l>
            <l n="2.243">  Ad bellum missos perdidit una dies.</l>
            <l n="2.244">Ut tamen Herculeae superessent semina gentis,</l>
            <l n="2.245">  Credibile est ipsos consuluisse deos?</l>
            <l n="2.246">Nam puer impubes et adhuc non utilis armis</l>
            <l n="2.247">  Unus de Fabia gente relictus erat,</l>
            <l n="2.248">Scilicet ut posses olim tu, Maxime, nasci,</l>
            <l n="2.249">  Cui res cunctando restituenda foret.</l>
            <l n="2.250">[14&amp; E?&amp; N?&amp;]</l>
            <l n="2.251">Continuata loco tria sidera, Corvus et Anguis</l>
            <l n="2.252">  Et medius Crater inter utrumque iacet.</l>
            <l n="2.253">Idibus illa latent, oriuntur nocte sequenti.</l>
            <l n="2.254">  Quae tibi cur tria sint tam sociata, canam.</l>
            <l n="2.255">Forte Iovi Phoebus festum sollemne parabat</l>
            <l n="2.256">  (Non faciet longas fabula nostra moras);</l>
            <l n="2.257">"I, mea" dixit "Avis, ne quid pia sacra moretur,</l>
            <l n="2.258">  Et tenuem vivis fontibus adfer aquam."</l>
            <l n="2.259">Corvus inauratum pedibus cratera recurvis</l>
            <l n="2.260">  Tollit et a@erium pervolat altus iter.</l>
            <l n="2.261">Stabat adhuc duris ficus densissima pomis;</l>
            <l n="2.262">  Temptat eam rostro? non erat apta legi.</l>
            <l n="2.263">Inmemor imperii sedisse sub arbore fertur,</l>
            <l n="2.264">  Dum fierent tarda dulcia poma mora.</l>
            <l n="2.265">Iamque satur nigris longum rapit unguibus hydrum</l>
            <l n="2.266">  Ad dominumque redit fictaque verba refert;</l>
            <l n="2.267">"Hic mihi causa morae, vivarum obsessor aquarum;</l>
            <l n="2.268">  Hic tenuit fontes officiumque meum."</l>
            <l n="2.269">"Addis" ait "Culpae mendacia," Phoebus "Et audes</l>
            <l n="2.270">  Fatidicum verbis fallere velle deum?</l>
            <l n="2.271">At tibi, dum lactens haerebit in arbore ficus,</l>
            <l n="2.272">  De nullo gelidae fonte bibentur aquae."</l>
            <l n="2.273">Dixit, et antiqui monumenta perennia facti,</l>
            <l n="2.274">  Anguis, Avis, Crater sidera iuncta micant.</l>
            <l n="2.275">[15&amp; F?&amp; LUPER?&amp;?; $?n?&amp;]</l>
            <l n="2.276">Tertia post Idus nudos aurora Lupercos</l>
            <l n="2.277">  Aspicit, et Fauni sacra bicornis eunt.</l>
            <l n="2.278">Dicite, Pierides, sacrorum quae sit origo,</l>
            <l n="2.279">  Attigerint Latias unde petita domos.</l>
            <l n="2.280">Pana deum pecoris veteres coluisse feruntur</l>
            <l n="2.281">  Arcades; Arcadiis plurimus ille iugis.</l>
            <l n="2.282">Testis erit Pholo@e, testes Stymphalides undae,</l>
            <l n="2.283">  Quique citis Ladon in mare currit aquis,</l>
            <l n="2.284">Cinctaque pinetis nemoris iuga Nonacrini,</l>
            <l n="2.285">  Altaque Cyllene Parrhasiaeque nives.</l>
            <l n="2.286">Pan erat armenti, Pan illic numen equarum?</l>
            <l n="2.287">  Munus ob incolumes ille ferebat oves.</l>
            <l n="2.288">Transtulit Evander silvestria numina secum?</l>
            <l n="2.289">  Hic, ubi nunc urbs est, tum locus urbis erat.</l>
            <l n="2.290">Inde deum colimus, devectaque sacra Pelasgis</l>
            <l n="2.291">  Flamen adhuc prisco more Dialis obit.</l>
            <l n="2.292">Cur igitur currant, et cur (sic currere mos est)</l>
            <l n="2.293">  Nuda ferant posita corpora veste, rogas?</l>
            <l n="2.294">Ipse deus velox discurrere gaudet in altis</l>
            <l n="2.295">  Montibus et subitas concipit ipse fugas?</l>
            <l n="2.296">Ipse deus nudus nudos iubet ire ministros,</l>
            <l n="2.297">  Nec satis ad cursus commoda vestis erat.</l>
            <l n="2.298">Ante Iovem genitum terras habuisse feruntur</l>
            <l n="2.299">  Arcades, et luna gens prior illa fuit.</l>
            <l n="2.300">Vita feris similis, nullos agitata per usus;</l>
            <l n="2.301">  Artis adhuc expers et rude volgus erat.</l>
            <l n="2.302">Pro domibus frondes norant, pro frugibus herbas,</l>
            <l n="2.303">  Nectar erat palmis hausta duabus aqua.</l>
            <l n="2.304">Nullus anhelabat sub adunco vomere taurus,</l>
            <l n="2.305">  Nulla sub imperio terra colentis erat;</l>
            <l n="2.306">Nullus adhuc erat usus equi, se quisque ferebat;</l>
            <l n="2.307">  Ibat ovis lana corpus amicta sua.</l>
            <l n="2.308">Sub Iove durabant et corpora nuda gerebant</l>
            <l n="2.309">  Docta graves imbres et tolerare Notos.</l>
            <l n="2.310">Nunc quoque detecti referunt monumenta vetusti</l>
            <l n="2.311">  Moris et antiquas testificantur opes.</l>
            <l n="2.312">Sed cur praecipue fugiat velamina Faunus,</l>
            <l n="2.313">  Traditur antiqui fabula plena ioci.</l>
            <l n="2.314">Forte comes dominae iuvenis Tirynthius ibat;</l>
            <l n="2.315">  Vidit ab excelso Faunus utrumque iugo.</l>
            <l n="2.316">Vidit et incaluit, "Montana"Que "Numina," dixit</l>
            <l n="2.317">  "Nil mihi vobiscum est; hic meus ardor erit."</l>
            <l n="2.318">Ibat odoratis humeros perfusa capillis</l>
            <l n="2.319">  Maeonis aurato conspicienda sinu;</l>
            <l n="2.320">Aurea pellebant tepidos umbracula soles,</l>
            <l n="2.321">  Quae tamen Herculeae sustinuere manus.</l>
            <l n="2.322">Iam Bacchi nemus et Tmoli vineta tenebat,</l>
            <l n="2.323">  Hesperos et fusco roscidus ibat equo.</l>
            <l n="2.324">Antra subit tofis laqueata et pumice vivo?</l>
            <l n="2.325">  Garrulus in primo limine rivus erat.</l>
            <l n="2.326">Dumque parant epulas potandaque vina ministri,</l>
            <l n="2.327">  Cultibus Alciden instruit illa suis.</l>
            <l n="2.328">Dat tenuis tunicas Gaetulo murice tinctas,</l>
            <l n="2.329">  Dat teretem zonam, qua modo cincta fuit.</l>
            <l n="2.330">Ventre minor zona est? tunicarum vincla relaxat,</l>
            <l n="2.331">  Ut posset magnas exeruisse manus.</l>
            <l n="2.332">Fregerat armillas non illa ad brachia factas,</l>
            <l n="2.333">  Scindebant magni vincula parva pedes.</l>
            <l n="2.334">Ipsa capit clavamque gravem spoliumque leonis</l>
            <l n="2.335">  Conditaque in pharetra tela minora sua.</l>
            <l n="2.336">Sic epulis functi sic dant sua corpora somno,</l>
            <l n="2.337">  Et positis iuxta secubuere toris?</l>
            <l n="2.338">Causa, repertori vitis quia sacra parabant,</l>
            <l n="2.339">  Quae facerent pure, cum foret orta dies.</l>
            <l n="2.340">Noctis erat medium. quid non amor improbus audet?</l>
            <l n="2.341">  Roscida per tenebras Faunus ad antra venit,</l>
            <l n="2.342">Utque videt comites somno vinoque solutos,</l>
            <l n="2.343">  Spem capit in dominis esse soporis idem.</l>
            <l n="2.344">Intrat, et huc illuc temerarius errat adulter</l>
            <l n="2.345">  Et praefert cautas subsequiturque manus.</l>
            <l n="2.346">Venerat ad strati captata cubilia lecti</l>
            <l n="2.347">  Et felix prima sorte futurus erat.</l>
            <l n="2.348">Ut tetigit fulvi saetis hirsuta leonis</l>
            <l n="2.349">  Vellera, pertimuit sustinuitque manum</l>
            <l n="2.350">Attonitusque metu rediit, ut saepe viator</l>
            <l n="2.351">  Turbatus viso rettulit angue pedem.</l>
            <l n="2.352">Inde tori, qui iunctus erat, velamina tangit</l>
            <l n="2.353">  Mollia, mendaci decipiturque nota.</l>
            <l n="2.354">Ascendit spondaque sibi propiore recumbit,</l>
            <l n="2.355">  Et tumidum cornu durius inguen erat.</l>
            <l n="2.356">Interea tunicas ora subducit ab ima;</l>
            <l n="2.357">  Horrebant densis aspera crura pilis.</l>
            <l n="2.358">Cetera temptantem subito Tirynthius heros</l>
            <l n="2.359">  Reppulit; e summo decidit ille toro.</l>
            <l n="2.360">Fit sonus, inclamat comites et lumina poscit</l>
            <l n="2.361">  Maeonis; inlatis ignibus acta patent.</l>
            <l n="2.362">Ille gemit lecto graviter deiectus ab alto,</l>
            <l n="2.363">  Membraque de dura vix sua tollit humo.</l>
            <l n="2.364">Ridet et Alcides et qui videre iacentem,</l>
            <l n="2.365">  Ridet amatorem Lyda puella suum.</l>
            <l n="2.366">Veste deus lusus fallentes lumina vestes</l>
            <l n="2.367">  Non amat et nudos ad sua sacra vocat.</l>
            <l n="2.368">Adde peregrinis causas, mea Musa, Latinas,</l>
            <l n="2.369">  Inque suo noster pulvere currat equus.</l>
            <l n="2.370">Cornipedi Fauno caesa de more capella</l>
            <l n="2.371">  Venit ad exiguas turba vocata dapes.</l>
            <l n="2.372">Dumque sacerdotes veribus transuta salignis</l>
            <l n="2.373">  Exta parant, medias sole tenente vias,</l>
            <l n="2.374">Romulus et frater pastoralisque iuventus</l>
            <l n="2.375">  Solibus et campo corpora nuda dabant?</l>
            <l n="2.376">Caestibus et iaculis et misso pondere saxi</l>
            <l n="2.377">  Brachia per lusus experienda dabant;</l>
            <l n="2.378">Pastor ab excelso "Per devia rura iuvencos,</l>
            <l n="2.379">  Romule, praedones, et Reme," dixit "Agunt."</l>
            <l n="2.380">Longum erat armari; diversis exit uterque</l>
            <l n="2.381">  Partibus? occursu praeda recepta Remi.</l>
            <l n="2.382">Ut rediit, veribus stridentia detrahit exta</l>
            <l n="2.383">  Atque ait "Haec certe non nisi victor edet."</l>
            <l n="2.384">Dicta facit Fabiique simul. venit inritus illuc</l>
            <l n="2.385">  Romulus et mensas ossaque nuda videt?</l>
            <l n="2.386">Risit et indoluit Fabios potuisse Remumque</l>
            <l n="2.387">  Vincere, Quintilios non potuisse suos.</l>
            <l n="2.388">Fama manet facti; posito velamine currunt,</l>
            <l n="2.389">  Et memorem famam, quod bene cessit, habet.</l>
            <l n="2.390">Forsitan et quaeras, cur sit locus ille Lupercal,</l>
            <l n="2.391">  Quaeve diem tali nomine causa notet.</l>
            <l n="2.392">Silvia Vestalis caelestia semina partu</l>
            <l n="2.393">  Ediderat patruo regna tenente suo.</l>
            <l n="2.394">Is iubet auferri parvos et in amne necari;</l>
            <l n="2.395">  Quid facis? ex istis Romulus alter erit.</l>
            <l n="2.396">Iussa recusantes peragunt lacrimosa ministri,</l>
            <l n="2.397">  Flent tamen et geminos in loca iussa ferunt.</l>
            <l n="2.398">Albula, quem Tiberim mersus Tiberinus in undis</l>
            <l n="2.399">  Reddidit, hibernis forte tumebat aquis;</l>
            <l n="2.400">Hic, ubi nunc fora sunt, lintres errare videres,</l>
            <l n="2.401">  Quaque iacent valles, Maxime Circe, tuae.</l>
            <l n="2.402">Huc ubi venerunt (neque enim procedere possunt</l>
            <l n="2.403">  Longius), ex illis unus et alter ait;</l>
            <l n="2.404">"At quam sunt similes" at quam formosus uterque"</l>
            <l n="2.405">  Plus tamen ex illis iste vigoris habet.</l>
            <l n="2.406">Si genus arguitur voltu, nisi fallit imago,</l>
            <l n="2.407">  Nescio quem in vobis suspicor esse deum-</l>
            <l n="2.408">At si quis vestrae deus esset originis auctor,</l>
            <l n="2.409">  In tam praecipiti tempore ferret opem?</l>
            <l n="2.410">Ferret opem certe, si non ope mater egeret,</l>
            <l n="2.411">  Quae facta est uno mater et orba die.</l>
            <l n="2.412">Nata simul, moritura simul, simul ite sub undas</l>
            <l n="2.413">  Corpora"" desierat deposuitque sinu.</l>
            <l n="2.414">Vagierunt ambo pariter; sensisse putares.</l>
            <l n="2.415">  Hi redeunt udis in sua tecta genis.</l>
            <l n="2.416">Sustinet impositos summa cavus alveus unda;</l>
            <l n="2.417">  Heu quantum fati parva tabella tulit"</l>
            <l n="2.418">Alveus in limo silvis adpulsus opacis</l>
            <l n="2.419">  Paulatim fluvio deficiente sedet.</l>
            <l n="2.420">Arbor erat; remanent vestigia, quaeque vocatur</l>
            <l n="2.421">  Rumina nunc ficus, Romula ficus erat.</l>
            <l n="2.422">Venit ad expositos (mirum") lupa feta gemellos;</l>
            <l n="2.423">  Quis credat pueris non nocuisse feram?</l>
            <l n="2.424">Non nocuisse parum est, prodest quoque; quos lupa nutrit,</l>
            <l n="2.425">  Perdere cognatae sustinuere manus.</l>
            <l n="2.426">Constitit et cauda teneris blanditur alumnis</l>
            <l n="2.427">  Et fingit lingua corpora bina sua.</l>
            <l n="2.428">Marte satos scires; timor afuit, ubera ducunt</l>
            <l n="2.429">  Nec sibi promissi lactis aluntur ope.</l>
            <l n="2.430">Illa loco nomen fecit, locus ipse Lupercis.</l>
            <l n="2.431">  Magna dati nutrix praemia lactis habet.</l>
            <l n="2.432">Quid vetat Arcadio dictos a monte Lupercos?</l>
            <l n="2.433">  Faunus in Arcadia templa Lycaeus habet.</l>
            <l n="2.434">Nupta, quid expectas? non tu pollentibus herbis</l>
            <l n="2.435">  Nec prece nec magico carmine mater eris?</l>
            <l n="2.436">Excipe fecundae patienter verbera dextrae,</l>
            <l n="2.437">  Iam socer optatum nomen habebit avi.</l>
            <l n="2.438">Nam fuit illa dies, dura cum sorte maritae</l>
            <l n="2.439">  Reddebant uteri pignora rara sui.</l>
            <l n="2.440">"Quid mihi" clamabat "Prodest rapuisse Sabinas,"</l>
            <l n="2.441">  Romulus (hoc illo sceptra tenente fuit)</l>
            <l n="2.442">"Si mea non vires, sed bellum iniuria fecit?</l>
            <l n="2.443">  Utilius fuerat non habuisse nurus."</l>
            <l n="2.444">Monte sub Esquilio multis incaeduus annis</l>
            <l n="2.445">  Iunonis magnae nomine lucus erat.</l>
            <l n="2.446">Huc ubi venerunt, pariter nuptaeque virique</l>
            <l n="2.447">  Suppliciter posito procubuere genu,</l>
            <l n="2.448">Cum subito motae tremuere cacumina silvae</l>
            <l n="2.449">  Et dea per lucos mira locuta suos;</l>
            <l n="2.450">"Italidas matres" inquit "Sacer hircus inito."</l>
            <l n="2.451">  Obstipuit dubio territa turba sono.</l>
            <l n="2.452">Auger erat (nomen longis intercidit annis,</l>
            <l n="2.453">  Nuper ab Etrusca venerat exul humo),</l>
            <l n="2.454">Ille caprum mactat, iussae sua terga puellae</l>
            <l n="2.455">  Pellibus exsectis percutienda dabant.</l>
            <l n="2.456">Luna resumebat decimo nova cornua motu,</l>
            <l n="2.457">  Virque pater subito nuptaque mater erat.</l>
            <l n="2.458">Gratia Lucinae" dedit haec tibi nomina lucus,</l>
            <l n="2.459">  Aut quia principium tu, dea, lucis habes.</l>
            <l n="2.460">Parce, precor, gravidis, facilis Lucina, puellis</l>
            <l n="2.461">  Maturumque utero molliter aufer onus.</l>
            <l n="2.462">Orta dies fuerit, tu desine credere ventis;</l>
            <l n="2.463">  Perdidit illius temporis aura fidem?</l>
            <l n="2.464">Flamina non constant, et sex reserata diebus</l>
            <l n="2.465">  Carceris Aeolii ianua lata patet.</l>
            <l n="2.466">Iam levis obliqua subsedit Aquarius urna;</l>
            <l n="2.467">  Proximus aetherios excipe, Piscis, equos.</l>
            <l n="2.468">Te memorant fratremque tuum (nam iuncta micatis</l>
            <l n="2.469">  Signa) duos tergo sustinuisse deos.</l>
            <l n="2.470">Terribilem quondam fugiens Typhona Dione,</l>
            <l n="2.471">  Tunc cum pro caelo Iuppiter arma tulit,</l>
            <l n="2.472">Venit ad Euphraten comitata Cupidine parvo</l>
            <l n="2.473">  Inque Palaestinae margine sedit aquae.</l>
            <l n="2.474">Populus et cannae riparum summa tenebant,</l>
            <l n="2.475">  Spemque dabant salices hos quoque posse tegi.</l>
            <l n="2.476">Dum latet, insonuit vento nemus? illa timore</l>
            <l n="2.477">  Pallet et hostiles credit adesse manus,</l>
            <l n="2.478">Utque sinu tenuit natum, "Succurrite, nymphae,</l>
            <l n="2.479">  Et dis auxilium ferte duobus"" ait.</l>
            <l n="2.480">Nec mora, prosiluit. pisces subiere gemelli;</l>
            <l n="2.481">  Pro quo nunc dignum sidera munus habent.</l>
            <l n="2.482">Inde nefas ducunt genus hoc imponere mensis</l>
            <l n="2.483">  Nec violant timidi piscibus ora Syri.</l>
            <l n="2.484">[16&amp; G?&amp; EN?&amp; 17&amp; H?&amp; QUIR?&amp;?; $?n?&amp;]</l>
            <l n="2.485">Proxima lux vacua est, at tertia dicta Quirino;</l>
            <l n="2.486">  Qui tenet hoc nomen, Romulus ante fuit,</l>
            <l n="2.487">Sive quod hasta curis priscis est dicta Sabinis</l>
            <l n="2.488">  (Bellicus a telo venit in astra deus),</l>
            <l n="2.489">Sive suum regi nomen posuere Quirites,</l>
            <l n="2.490">  Seu quia Romanis iunxerat ille Cures.</l>
            <l n="2.491">Nam pater armipotens, postquam nova moenia vidit</l>
            <l n="2.492">  Multaque Romulea bella peracta manu,</l>
            <l n="2.493">"Iuppiter," inquit, "Habet Romana potentia vires;</l>
            <l n="2.494">  Sanguinis officio non eget illa mei.</l>
            <l n="2.495">Redde patri natum. quamvis intercidit alter,</l>
            <l n="2.496">  Pro se proque Remo, qui mihi restat, erit.</l>
            <l n="2.497">""Unus erit, quem tu tolles in caerula caeli""</l>
            <l n="2.498">  Tu mihi dixisti; sint rata dicta Iovis."</l>
            <l n="2.499">Iuppiter adnuerat. nutu tremefactus uterque</l>
            <l n="2.500">  Est polus, et caeli pondera movit Atlas.</l>
            <l n="2.501">Est locus, antiqui Capreae dixere paludem;</l>
            <l n="2.502">  Forte tuis illic, Romule, iura dabas.</l>
            <l n="2.503">Sol fugit, et removent subeuntia nubila caelum,</l>
            <l n="2.504">  Et gravis effusis decidit imber aquis.</l>
            <l n="2.505">Hinc tonat, hinc missis abrumpitur ignibus aether;</l>
            <l n="2.506">  Fit fuga, rex patriis astra petebat equis.</l>
            <l n="2.507">Luctus erat, falsaeque patres in crimine caedis,</l>
            <l n="2.508">  Haesissetque animis forsitan illa fides?</l>
            <l n="2.509">Sed Proculus Longa veniebat Iulius Alba,</l>
            <l n="2.510">  Lunaque fulgebat, nec facis usus erat,</l>
            <l n="2.511">Cum subito motu saepes tremuere sinistrae;</l>
            <l n="2.512">  Rettulit ille gradus, horrueruntque comae.</l>
            <l n="2.513">Pulcher et humano maior trabeaque decorus</l>
            <l n="2.514">  Romulus in media visus adesse via</l>
            <l n="2.515">Et dixisse simul "Prohibe lugere Quirites,</l>
            <l n="2.516">  Nec violent lacrimis numina nostra suis?</l>
            <l n="2.517">Tura ferant placentque novum pia turba Quirinum</l>
            <l n="2.518">  Et patrias artes militiamque colant."</l>
            <l n="2.519">Iussit et in tenues oculis evanuit auras?</l>
            <l n="2.520">  Convocat hic populos iussaque verba refert.</l>
            <l n="2.521">Templa deo fiunt, collis quoque dictus ab illo est,</l>
            <l n="2.522">  Et referunt certi sacra paterna dies.</l>
            <l n="2.523">Lux quoque cur eadem Stultorum festa vocetur,</l>
            <l n="2.524">  Accipe. parva quidem causa, sed apta subest.</l>
            <l n="2.525">Non habuit doctos tellus antiqua colonos;</l>
            <l n="2.526">  Lassabant agiles aspera bella viros.</l>
            <l n="2.527">Plus erat in gladio quam curvo laudis aratro;</l>
            <l n="2.528">  Neglectus domino pauca ferebat ager.</l>
            <l n="2.529">Farra tamen veteres iaciebant, farra metebant,</l>
            <l n="2.530">  Primitias Cereri farra resecta dabant.</l>
            <l n="2.531">Usibus admoniti flammis torrenda dederunt</l>
            <l n="2.532">  Multaque peccato damna tulere suo.</l>
            <l n="2.533">Nam modo verrebant nigras pro farre favillas,</l>
            <l n="2.534">  Nunc ipsas ignes corripuere casas?</l>
            <l n="2.535">Facta dea est Fornax; laeti Fornace coloni</l>
            <l n="2.536">  Orant, ut fruges temperet illa suas.</l>
            <l n="2.537">Curio legitimis nunc Fornacalia verbis</l>
            <l n="2.538">  Maximus indicit nec stata sacra facit,</l>
            <l n="2.539">Inque foro, multa circum pendente tabella,</l>
            <l n="2.540">  Signatur certa curia quaeque nota?</l>
            <l n="2.541">Stultaque pars populi, quae sit sua curia, nescit,</l>
            <l n="2.542">  Sed facit extrema sacra relata die.</l>
            <l n="2.543">[18&amp; A?&amp; C?&amp; 19&amp; B?&amp; C?&amp; 20&amp; C?&amp; C?&amp; 21&amp; D?&amp; FERAL?&amp;?; F?&amp;]</l>
            <l n="2.544">Est honor et tumulis. animas placate paternas</l>
            <l n="2.545">  Parvaque in extinctas munera ferte pyras.</l>
            <l n="2.546">Parva petunt manes, pietas pro divite grata est</l>
            <l n="2.547">  Munere; non avidos Styx habet ima deos.</l>
            <l n="2.548">Tegula porrectis satis est velata coronis</l>
            <l n="2.549">  Et sparsae fruges parcaque mica salis</l>
            <l n="2.550">Inque mero mollita Ceres violaeque solutae;</l>
            <l n="2.551">  Haec habeat media testa relicta via.</l>
            <l n="2.552">Nec maiora veto, sed et his placabilis umbra est;</l>
            <l n="2.553">  Adde preces positis et sua verba focis.</l>
            <l n="2.554">Hunc morem Aeneas, pietatis idoneus auctor,</l>
            <l n="2.555">  Attulit in terras, iuste Latine, tuas?</l>
            <l n="2.556">Ille patris Genio sollemnia dona ferebat;</l>
            <l n="2.557">  Hinc populi ritus edidicere pios.</l>
            <l n="2.558">At quondam, dum longa gerunt pugnacibus armis</l>
            <l n="2.559">  Bella, Parentales deseruere dies.</l>
            <l n="2.560">Non impune fuit? nam dicitur omine ab isto</l>
            <l n="2.561">  Roma suburbanis incaluisse rogis.</l>
            <l n="2.562">Vix equidem credo; bustis exisse feruntur</l>
            <l n="2.563">  Et tacitae questi tempore noctis avi,</l>
            <l n="2.564">Perque vias urbis latosque ululasse per agros</l>
            <l n="2.565">  Deformes animas, volgus inane, ferunt.</l>
            <l n="2.566">Post ea praeteriti tumulis redduntur honores,</l>
            <l n="2.567">  Prodigiisque venit funeribusque modus.</l>
            <l n="2.568">Dum tamen haec fiunt, viduae cessate puellae;</l>
            <l n="2.569">  Expectet puros pinea taeda dies,</l>
            <l n="2.570">Nec tibi, quae cupidae matura videbere matri,</l>
            <l n="2.571">  Comat virgineas hasta recurva comas.</l>
            <l n="2.572">Conde tuas, Hymenaee, faces et ab ignibus atris</l>
            <l n="2.573">  Aufer" habent alias maesta sepulchra faces.</l>
            <l n="2.574">Di quoque templorum foribus celentur opertis,</l>
            <l n="2.575">  Ture vacent arae stentque sine igne foci.</l>
            <l n="2.576">Nunc animae tenues et corpora functa sepulcris</l>
            <l n="2.577">  Errant, nunc posito pascitur umbra cibo.</l>
            <l n="2.578">Nec tamen haec ultra, quam tot de mense supersint</l>
            <l n="2.579">  Luciferi, quot habent carmina nostra pedes.</l>
            <l n="2.580">Hanc, quia iusta ferunt, dixere Feralia lucem?</l>
            <l n="2.581">  Ultima placandis manibus illa dies.</l>
            <l n="2.582">Ecce anus in mediis residens annosa puellis</l>
            <l n="2.583">  Sacra facit Tacitae (nec tamen ipsa tacet),</l>
            <l n="2.584">Et digitis tria tura tribus sub limine ponit,</l>
            <l n="2.585">  Qua brevis occultum mus sibi fecit iter?</l>
            <l n="2.586">Tunc cantata ligat cum fusco licia plumbo</l>
            <l n="2.587">  Et septem nigras versat in ore fabas,</l>
            <l n="2.588">Quodque pice adstrinxit, quod acu traiecit a@ena,</l>
            <l n="2.589">  Obsutum maenae torret in igne caput?</l>
            <l n="2.590">Vina quoque instillat; vini quodcumque relictum est,</l>
            <l n="2.591">  Aut ipsa aut comites, plus tamen ipsa, bibit.</l>
            <l n="2.592">"Hostiles linguas inimicaque vinximus ora"</l>
            <l n="2.593">  Dicit discedens ebriaque exit anus.</l>
            <l n="2.594">Protinus a nobis, quae sit dea Muta, requires;</l>
            <l n="2.595">  Disce, per antiquos quae mihi nota senes.</l>
            <l n="2.596">Iuppiter immodico Iuturnae victus amore</l>
            <l n="2.597">  Multa tulit tanto non patienda deo;</l>
            <l n="2.598">Illa modo in silvis inter coryleta latebat,</l>
            <l n="2.599">  Nunc in cognatas desiliebat aquas.</l>
            <l n="2.600">Convocat hic nymphas, Latium quaecumque tenebant,</l>
            <l n="2.601">  Et iacit in medio talia verba choro;</l>
            <l n="2.602">"Invidet ipsa sibi vitatque, quod expedit illi,</l>
            <l n="2.603">  Vestra soror summo concubuisse deo.</l>
            <l n="2.604">Consulite ambobus? nam quae mea magna voluptas,</l>
            <l n="2.605">  Utilitas vestrae magna sororis erit.</l>
            <l n="2.606">Vos illi in prima fugienti obsistite ripa,</l>
            <l n="2.607">  Ne sua fluminea corpora mergat aqua."</l>
            <l n="2.608">Dixerat; adnuerant nymphae Tiberinides omnes,</l>
            <l n="2.609">  Quaeque colunt thalamos, Ilia diva, tuos.</l>
            <l n="2.610">Forte fuit nais, Lara nomine, prima sed illi</l>
            <l n="2.611">  Dicta bis antiquum syllaba nomen erat,</l>
            <l n="2.612">Ex vitio positum. saepe illi dixerat Almo</l>
            <l n="2.613">  "Nata, tene linguam," nec tamen illa tenet.</l>
            <l n="2.614">Quae simul ac tetigit Iuturnae stagna sororis,</l>
            <l n="2.615">  "Effuge" ait "Ripas"? dicta refertque Iovis.</l>
            <l n="2.616">Illa etiam Iunonem adiit, miserataque nuptas</l>
            <l n="2.617">  "Naida Iuturnam vir tuus" inquit "Amat."</l>
            <l n="2.618">Iuppiter intumuit, quaque est non usa modeste,</l>
            <l n="2.619">  Eripit huic linguam Mercuriumque vocat;</l>
            <l n="2.620">"Duc hanc ad manes? locus ille silentibus aptus.</l>
            <l n="2.621">  Nympha, sed infernae nympha paludis erit."</l>
            <l n="2.622">Iussa Iovis fiunt. accepit lucus euntes;</l>
            <l n="2.623">  Dicitur illa duci tunc placuisse deo.</l>
            <l n="2.624">Vim parat hic, voltu pro verbis illa precatur,</l>
            <l n="2.625">  Et frustra muto nititur ore loqui.</l>
            <l n="2.626">Fitque gravis geminosque parit, qui compita servant</l>
            <l n="2.627">  Et vigilant nostra semper in urbe, Lares.</l>
            <l n="2.628">[22&amp; E?&amp; C?&amp;]</l>
            <l n="2.629">Proxima cognati dixere Caristia cari,</l>
            <l n="2.630">  Et venit ad socios turba propinqua deos.</l>
            <l n="2.631">Scilicet a tumulis et, qui periere, propinquis</l>
            <l n="2.632">  Protinus ad vivos ora referre iuvat</l>
            <l n="2.633">Postque tot amissos, quicquid de sanguine restat,</l>
            <l n="2.634">  Aspicere et generis dinumerare gradus.</l>
            <l n="2.635">Innocui veniant; procul hinc, procul impius esto</l>
            <l n="2.636">  Frater et in partus mater acerba suos,</l>
            <l n="2.637">Cui pater est vivax, qui matris digerit annos,</l>
            <l n="2.638">  Quae premit invisam socrus iniqua nurum.</l>
            <l n="2.639">Tantalidae fratres absint et Iasonis uxor</l>
            <l n="2.640">  Et quae ruricolis semina tosta dedit,</l>
            <l n="2.641">Et soror et Procne Tereusque duabus iniquus</l>
            <l n="2.642">  Et quicumque suas per scelus auget opes.</l>
            <l n="2.643">Dis generis date tura boni (Concordia fertur</l>
            <l n="2.644">  Illa praecipue mitis adesse die)</l>
            <l n="2.645">Et libate dapes, ut, grati pignus honoris,</l>
            <l n="2.646">  Nutriat incinctos missa patella Lares.</l>
            <l n="2.647">Iamque ubi suadebit placidos nox humida somnos,</l>
            <l n="2.648">  Larga precaturi sumite vina manu,</l>
            <l n="2.649">Et "Bene vos, bene te, patriae pater, optime Caesar""</l>
            <l n="2.650">  Dicite suffuso per sacra verba mero.</l>
            <l n="2.651">[23&amp; F?&amp; TER?&amp;?; $?n?&amp;]</l>
            <l n="2.652">Nox ubi transierit, solito celebretur honore</l>
            <l n="2.653">  Separat indicio qui deus arva suo.</l>
            <l n="2.654">Termine, sive lapis, sive es defossus in agro</l>
            <l n="2.655">  Stipes, ab antiquis tu quoque numen habes.</l>
            <l n="2.656">Te duo diversa domini de parte coronant</l>
            <l n="2.657">  Binaque serta tibi binaque liba ferunt.</l>
            <l n="2.658">Ara fit; huc ignem curto fert rustica testu</l>
            <l n="2.659">  Sumptum de tepidis ipsa colona focis.</l>
            <l n="2.660">Ligna senex minuit concisaque construit arte</l>
            <l n="2.661">  Et solida ramos figere pugnat humo;</l>
            <l n="2.662">Tum sicco primas inritat cortice flammas,</l>
            <l n="2.663">  Stat puer et manibus lata canistra tenet.</l>
            <l n="2.664">Inde ubi ter fruges medios immisit in ignis,</l>
            <l n="2.665">  Porrigit incisos filia parva favos.</l>
            <l n="2.666">Vina tenent alii? libantur singula flammis?</l>
            <l n="2.667">  Spectant, et linguis candida turba favet.</l>
            <l n="2.668">Spargitur et caeso communis Terminus agno</l>
            <l n="2.669">  Nec queritur, lactans cum sibi porca datur.</l>
            <l n="2.670">Conveniunt celebrantque dapes vicinia simplex</l>
            <l n="2.671">  Et cantant laudes, Termine sancte, tuas;</l>
            <l n="2.672">Tu populos urbesque et regna ingentia finis;</l>
            <l n="2.673">  Omnis erit sine te litigiosus ager.</l>
            <l n="2.674">Nulla tibi ambitio est, nullo corrumperis auro,</l>
            <l n="2.675">  Legitima servas credita rura fide.</l>
            <l n="2.676">Si tu signasses olim Thyreatida terram,</l>
            <l n="2.677">  Corpora non leto missa trecenta forent,</l>
            <l n="2.678">Nec foret Othryades congestis lectus in armis.</l>
            <l n="2.679">  O quantum patriae sanguinis ille dedit"</l>
            <l n="2.680">Quid, nova cum fierent Capitolia? nempe deorum</l>
            <l n="2.681">  Cuncta Iovi cessit turba locumque dedit;</l>
            <l n="2.682">Terminus, ut veteres memorant, inventus in aede</l>
            <l n="2.683">  Restitit et magno cum Iove templa tenet.</l>
            <l n="2.684">Nunc quoque, se supra ne quid nisi sidera cernat,</l>
            <l n="2.685">  Exiguum templi tecta foramen habent.</l>
            <l n="2.686">Termine, post illud levitas tibi libera non est;</l>
            <l n="2.687">  Qua positus fueris in statione, mane,</l>
            <l n="2.688">Nec tu vicino quicquam concede roganti,</l>
            <l n="2.689">  Ne videare hominem praeposuisse Iovi?</l>
            <l n="2.690">Et seu vomeribus seu tu pulsabere rastris,</l>
            <l n="2.691">  Clamato "Tuus est hic ager, ille suus""</l>
            <l n="2.692">Est via, quae populum Laurentes ducit in agros,</l>
            <l n="2.693">  Quondam Dardanio regna petita duci;</l>
            <l n="2.694">Illa lanigeri pecoris tibi, Termine, fibris</l>
            <l n="2.695">  Sacra videt fieri sextus ab urbe lapis.</l>
            <l n="2.696">Gentibus est aliis tellus data limite certo;</l>
            <l n="2.697">  Romanae spatium est urbis et orbis idem.</l>
            <l n="2.698">[24&amp; G?&amp; REGIF?&amp;?; N?&amp;]</l>
            <l n="2.699">Nunc mihi dicenda est regis fuga; traxit ab illa</l>
            <l n="2.700">  Sextus ab extremo nomina mense dies.</l>
            <l n="2.701">Ultima Tarquinius Romanae gentis habebat</l>
            <l n="2.702">  Regna, vir iniustus, fortis ad arma tamen.</l>
            <l n="2.703">Ceperat hic alias, alias everterat urbes</l>
            <l n="2.704">  Et Gabios turpi fecerat arte suos.</l>
            <l n="2.705">Namque trium minimus, proles manifesta Superbi,</l>
            <l n="2.706">  In medios hostes nocte silente venit.</l>
            <l n="2.707">Nudarant gladios; "Occidite" dixit "Inermem"</l>
            <l n="2.708">  Hoc cupiant fratres Tarquiniusque pater,</l>
            <l n="2.709">Qui mea crudeli laceravit verbere terga."</l>
            <l n="2.710">  Dicere ut hoc posset, verbera passus erat.</l>
            <l n="2.711">Luna fuit; spectant iuvenem gladiosque recondunt</l>
            <l n="2.712">  Tergaque deducta veste notata vident.</l>
            <l n="2.713">Flent quoque et, ut secum tueatur bella, precantur;</l>
            <l n="2.714">  Callidus ignaris adnuit ille viris.</l>
            <l n="2.715">Iamque potens misso genitorem appellat amico,</l>
            <l n="2.716">  Perdendi Gabios quod sibi monstret iter.</l>
            <l n="2.717">Hortus odoratis suberat cultissimus herbis</l>
            <l n="2.718">  Sectus humum rivo lene sonantis aquae;</l>
            <l n="2.719">Illic Tarquinius mandata latentia nati</l>
            <l n="2.720">  Accipit et virga lilia summa metit.</l>
            <l n="2.721">Nuntius ut rediit decussaque lilia dixit,</l>
            <l n="2.722">  Filius "Agnosco iussa parentis" ait.</l>
            <l n="2.723">Nec mora, principibus caesis ex urbe Gabina</l>
            <l n="2.724">  Traduntur ducibus moenia nuda suis.</l>
            <l n="2.725">Ecce, nefas visu, mediis altaribus anguis</l>
            <l n="2.726">  Exit et extinctis ignibus exta rapit.</l>
            <l n="2.727">Consulitur Phoebus; sors est ita reddita; "Matri</l>
            <l n="2.728">  Qui dederit princeps oscula, victor erit."</l>
            <l n="2.729">Oscula quisque suae matri properata tulerunt,</l>
            <l n="2.730">  Non intellecto credula turba deo.</l>
            <l n="2.731">Brutus erat stulti sapiens imitator, ut esset</l>
            <l n="2.732">  Tutus ab insidiis, dire Superbe, tuis?</l>
            <l n="2.733">Ille iacens pronus matri dedit oscula Terrae,</l>
            <l n="2.734">  Creditus offenso procubuisse pede.</l>
            <l n="2.735">Cingitur interea Romanis Ardea signis</l>
            <l n="2.736">  Et patitur longas obsidione moras.</l>
            <l n="2.737">Dum vacat et metuunt hostes committere pugnam,</l>
            <l n="2.738">  Luditer in castris, otia miles agit.</l>
            <l n="2.739">Tarquinius iuvenis socios dapibusque meroque</l>
            <l n="2.740">  Accipit? ex illis rege creatus ait;</l>
            <l n="2.741">"Dum nos sollicitos pigro tenet Ardea bello</l>
            <l n="2.742">  Nec sinit ad patrios arma referre deos,</l>
            <l n="2.743">Ecquid in officio torus est socialis? et ecquid</l>
            <l n="2.744">  Coniugibus nostris mutua cura sumus?"</l>
            <l n="2.745">Quisque suam laudat; studiis certamina crescunt,</l>
            <l n="2.746">  Et fervet multo linguaque corque mero.</l>
            <l n="2.747">Surgit, cui dederat clarum Collatia nomen;</l>
            <l n="2.748">  "Non opus est verbis, credite rebus"" ait.</l>
            <l n="2.749">"Nox superest; tollamur equis urbemque petamus""</l>
            <l n="2.750">  Dicta placent, frenis impediuntur equi,</l>
            <l n="2.751">Pertulerant dominos. regalia protinus illi</l>
            <l n="2.752">  Tecta petunt; custos in fore nullus erat.</l>
            <l n="2.753">Ecce nurus regis fusis per colla coronis</l>
            <l n="2.754">  Inveniunt posito pervigilare mero.</l>
            <l n="2.755">Inde cito passu petitur Lucretia; nebat,</l>
            <l n="2.756">  Ante torum calathi lanaque mollis erat.</l>
            <l n="2.757">Lumen ad exiguum famulae data pensa trahebant,</l>
            <l n="2.758">  Inter quas tenui sic ait illa sono;</l>
            <l n="2.759">"Mittenda est domino (nunc, nunc properate, puellae")</l>
            <l n="2.760">  Quam primum nostra facta lacerna manu.</l>
            <l n="2.761">Quid tamen auditis? nam plura audire potestis;</l>
            <l n="2.762">  Quantum de bello dicitur esse super?</l>
            <l n="2.763">Postmodo victa cades; melioribus, Ardea, restas,</l>
            <l n="2.764">  Improba, quae nostros cogis abesse viros.</l>
            <l n="2.765">Sint tantum reduces" sed enim temerarius ille</l>
            <l n="2.766">  Est meus et stricto qualibet ense ruit.</l>
            <l n="2.767">Mens abit, et morior, quotiens pugnantis imago</l>
            <l n="2.768">  Me subit, et gelidum pectora frigus habet."</l>
            <l n="2.769">Desinit in lacrimas intentaque fila remittit,</l>
            <l n="2.770">  In gremio voltum deposuitque suum.</l>
            <l n="2.771">Hoc ipsum decuit; lacrimae decuere pudicae,</l>
            <l n="2.772">  Et facies animo dignaque parque fuit.</l>
            <l n="2.773">"Pone metum, veni"" coniunx ait. illa revixit</l>
            <l n="2.774">  Deque viri collo dulce pependit onus.</l>
            <l n="2.775">Interea iuvenis furiales regius ignis</l>
            <l n="2.776">  Concipit et caeco raptus amore furit.</l>
            <l n="2.777">Forma placet niveusque color flavique capilli,</l>
            <l n="2.778">  Quique aderat nulla factus ab arte decor?</l>
            <l n="2.779">Verba placent et vox, et quod corrumpere non est,</l>
            <l n="2.780">  Quoque minor spes est, hoc magis ille cupit.</l>
            <l n="2.781">Iam dederat cantus lucis praenuntius ales,</l>
            <l n="2.782">  Cum referunt iuvenes in sua castra pedem.</l>
            <l n="2.783">Carpitur adtonitos absentis imagine sensus</l>
            <l n="2.784">  Ille. recordanti plura magisque placent;</l>
            <l n="2.785">"Sic sedit, sic culta fuit, sic stamina nevit,</l>
            <l n="2.786">  Neglectae collo sic iacuere comae,</l>
            <l n="2.787">Hos habuit voltus, haec illi verba fuerunt,</l>
            <l n="2.788">  Hic color, haec facies, hic decor oris erat."</l>
            <l n="2.789">Ut solet a magno fluctus languescere flatu,</l>
            <l n="2.790">  Sed tamen a vento, qui fuit, unda tumet,</l>
            <l n="2.791">Sic, quamvis aberat placitae praesentia formae,</l>
            <l n="2.792">  Quem dederat praesens forma, manebat amor.</l>
            <l n="2.793">Ardet et iniusti stimulis agitatus amoris</l>
            <l n="2.794">  Comparat indigno vimque dolumque toro.</l>
            <l n="2.795">"Exitus in dubio est; audebimus ultima"" dixit,</l>
            <l n="2.796">  "Viderit" audentes forsque deusque iuvat.</l>
            <l n="2.797">Cepimus audendo Gabios quoque." talia fatus</l>
            <l n="2.798">  Ense latus cinxit tergaque pressit equi.</l>
            <l n="2.799">Accipit aerata iuvenem Collatia porta</l>
            <l n="2.800">  Condere iam voltus sole parante suos.</l>
            <l n="2.801">Hostis ut hospes init penetralia Collatini;</l>
            <l n="2.802">  Comiter excipitur? sanguine iunctus erat.</l>
            <l n="2.803">Quantum animis erroris inest" parat inscia rerum</l>
            <l n="2.804">  Infelix epulas hostibus illa suis.</l>
            <l n="2.805">Functus erat dapibus; poscunt sua tempora somnum?</l>
            <l n="2.806">  Nox erat et tota lumina nulla domo;</l>
            <l n="2.807">Surgit et aurata vagina liberat ensem</l>
            <l n="2.808">  Et venit in thalamos, nupta pudica, tuos.</l>
            <l n="2.809">Utque torum pressit, "Ferrum, Lucretia, mecum est.</l>
            <l n="2.810">  Natus" ait "Regis Tarquiniusque loquor""</l>
            <l n="2.811">Illa nihil; neque enim vocem viresque loquendi</l>
            <l n="2.812">  Aut aliquid toto pectore mentis habet,</l>
            <l n="2.813">Sed tremit, ut quondam stabulis deprensa relictis</l>
            <l n="2.814">  Parva sub infesto cum iacet agna lupo.</l>
            <l n="2.815">Quid faciat? pugnet? vincetur femina pugnans.</l>
            <l n="2.816">  Clamet? at in dextra, qui vetet, ensis erat.</l>
            <l n="2.817">Effugiat? positis urgentur pectora palmis,</l>
            <l n="2.818">  Tunc primum externa pectora tacta manu.</l>
            <l n="2.819">Instat amans hostis precibus pretioque minisque;</l>
            <l n="2.820">  Nec prece nec pretio nec movet ille minis.</l>
            <l n="2.821">"Nil agis; eripiam" dixit "Per crimina vitam;</l>
            <l n="2.822">  Falsus adulterii testis adulter ero;</l>
            <l n="2.823">Interimam famulum, cum quo deprensa fereris."</l>
            <l n="2.824">  Succubuit famae victa puella metu.</l>
            <l n="2.825">Quid, victor, gaudes? haec te victoria perdet.</l>
            <l n="2.826">  Heu quanto regnis nox stetit una tuis"</l>
            <l n="2.827">Iamque erat orta dies; passis sedet illa capillis,</l>
            <l n="2.828">  Ut solet ad nati mater itura rogum,</l>
            <l n="2.829">Grandaevumque patrem fido cum coniuge castris</l>
            <l n="2.830">  Evocat, et posita venit uterque mora.</l>
            <l n="2.831">Utque vident habitum, quae luctus causa, requirunt,</l>
            <l n="2.832">  Cui paret exequias, quove sit icta malo?</l>
            <l n="2.833">Illa diu reticet pudibundaque celat amictu</l>
            <l n="2.834">  Ora; fluunt lacrimae more perennis aquae.</l>
            <l n="2.835">Hinc pater, hinc coniunx lacrimas solantur et orant,</l>
            <l n="2.836">  Indicet, et caeco flentque paventque metu.</l>
            <l n="2.837">Ter conata loqui ter destitit, ausaque quarto</l>
            <l n="2.838">  Non oculos ideo sustulit illa suos.</l>
            <l n="2.839">"Hoc quoque Tarquinio debebimus? eloquar," inquit,</l>
            <l n="2.840">  "Eloquar infelix dedecus ipsa meum?"</l>
            <l n="2.841">Quaeque potest, narrat. restabant ultima; flevit,</l>
            <l n="2.842">  Et matronales erubuere genae.</l>
            <l n="2.843">Dant veniam facto genitor coniunxque coacto;</l>
            <l n="2.844">  "Quam" dixit "Veniam vos datis, ipsa nego."</l>
            <l n="2.845">Nec mora, celato fixit sua pectora ferro</l>
            <l n="2.846">  Et cadit in patrios sanguinulenta pedes.</l>
            <l n="2.847">Tunc quoque iam moriens ne non procumbat honeste,</l>
            <l n="2.848">  Respicit? haec etiam cura cadentis erat.</l>
            <l n="2.849">Ecce super corpus communia damna gementes</l>
            <l n="2.850">  Obliti decoris virque paterque iacent.</l>
            <l n="2.851">Brutus adest tandemque animo sua nomina fallit</l>
            <l n="2.852">  Fixaque semianimi corpore tela rapit</l>
            <l n="2.853">Stillantemque tenens generoso sanguine cultrum</l>
            <l n="2.854">  Edidit impavidos ore minante sonos;</l>
            <l n="2.855">"Per tibi ego hunc iuro fortem castumque cruorem</l>
            <l n="2.856">  Perque tuos manes, qui mihi numen erunt,</l>
            <l n="2.857">Tarquinium profuga poenas cum stirpe daturum.</l>
            <l n="2.858">  Iam satis est virtus dissimulata diu."</l>
            <l n="2.859">Illa iacens ad verba oculos sine lumine movit</l>
            <l n="2.860">  Visaque concussa dicta probare coma.</l>
            <l n="2.861">Fertur in exequias animi matrona virilis</l>
            <l n="2.862">  Et secum lacrimas invidiamque trahit.</l>
            <l n="2.863">Volnus inane patet. Brutus clamore Quirites</l>
            <l n="2.864">  Concitat et regis facta nefanda refert.</l>
            <l n="2.865">Tarquinius cum prole fugit, capit annua consul</l>
            <l n="2.866">  Iura; dies regnis illa suprema fuit.</l>
            <l n="2.867">[25&amp; H?&amp; C?&amp; 26&amp; A?&amp; EN?&amp;]</l>
            <l n="2.868">Fallimur, an veris praenuntia venit hirundo</l>
            <l n="2.869">  Nec metuit, ne qua versa recurrat hiems?</l>
            <l n="2.870">Saepe tamen, Procne, nimium properasse quereris,</l>
            <l n="2.871">  Virque tuo Tereus frigore laetus erit.</l>
            <l n="2.872">[27&amp; B?&amp; EQ?&amp;?; $?n?&amp; 28&amp; C?&amp; C?&amp;]</l>
            <l n="2.873">Iamque duae restant noctes de mense secundo,</l>
            <l n="2.874">  Marsque citos iunctis curribus urget equos;</l>
            <l n="2.875">Ex vero positum permansit Equirria nomen,</l>
            <l n="2.876">  Quae deus in Campo prospicit ipse suo.</l>
            <l n="2.877">Iure venis, Gradive; locum tua tempora poscunt,</l>
            <l n="2.878">  Signatusque tuo nomine mensis adest.</l>
            <l n="2.879">Venimus in portum libro cum mense peracto;</l>
            <l n="2.880">  Naviget hinc alia iam mihi linter aqua.</l>
         </div>
         <div n="3" type="book">
            <l n="3.1">Bellice, depositis clipeo paulisper et hasta,</l>
            <l n="3.2">  Mars, ades et nitidas casside solve comas.</l>
            <l n="3.3">Forsitan ipse roges, quid sit cum Marte poetae;</l>
            <l n="3.4">  A te, qui canitur, nomina mensis habet.</l>
            <l n="3.5">Ipse vides manibus peragi fera bella Minervae;</l>
            <l n="3.6">  Num minus ingenuis artibus illa vacat?</l>
            <l n="3.7">Palladis exemplo ponendae tempora sume</l>
            <l n="3.8">  Cuspidis; invenies et quod inermis agas.</l>
            <l n="3.9">Tunc quoque inermis eras, cum te Romana sacerdos</l>
            <l n="3.10">  Cepit, ut huic urbi semina magna dares.</l>
            <l n="3.11">Silvia Vestalis (quid enim vetat inde moveri?)</l>
            <l n="3.12">  Sacra lavaturas mane petebat aquas.</l>
            <l n="3.13">Ventum erat ad molli declivem tramite ripam;</l>
            <l n="3.14">  Ponitur e summa fictilis urna coma.</l>
            <l n="3.15">Fessa resedit humo ventosque accepit aperto</l>
            <l n="3.16">  Pectore, turbatas restituitque comas.</l>
            <l n="3.17">Dum sedet, umbrosae salices volucresque canorae</l>
            <l n="3.18">  Fecerunt somnos et leve murmur aquae.</l>
            <l n="3.19">Blanda quies furtim victis obrepsit ocellis,</l>
            <l n="3.20">  Et cadit a mento languida facta manus.</l>
            <l n="3.21">Mars videt hanc visamque cupit potiturque cupita</l>
            <l n="3.22">  Et sua divina furta fefellit ope.</l>
            <l n="3.23">Somnus abit, iacet ipsa gravis; iam scilicet intra</l>
            <l n="3.24">  Viscera Romanae conditor urbis erat.</l>
            <l n="3.25">Languida consurgit nec scit, cur languida surgat,</l>
            <l n="3.26">  Et peragit talis arbore nixa sonos;</l>
            <l n="3.27">"Utile sit faustumque, precor, quod imagine somni</l>
            <l n="3.28">  Vidimus. an somno clarius illud erat?</l>
            <l n="3.29">Ignibus Iliacis aderam, cum lapsa capillis</l>
            <l n="3.30">  Decidit ante sacros lanea vitta focos.</l>
            <l n="3.31">Inde duae pariter, visu mirabile, palmae</l>
            <l n="3.32">  Surgunt; ex illis altera maior erat,</l>
            <l n="3.33">Et gravibus ramis totum protexerat orbem</l>
            <l n="3.34">  Contigeratque sua sidera summa coma.</l>
            <l n="3.35">Ecce meus ferrum patruus molitur in illas;</l>
            <l n="3.36">  Terreor admonitu, corque timore micat.</l>
            <l n="3.37">Martia picus avis gemino pro stipite pugnant</l>
            <l n="3.38">  Et lupa; tuta per hos utraque palma fuit."</l>
            <l n="3.39">Dixerat et plenam non firmis viribus urnam</l>
            <l n="3.40">  Sustulit? implerat, dum sua visa refert.</l>
            <l n="3.41">Interea crescente Remo, crescente Quirino,</l>
            <l n="3.42">  Caelesti tumidus pondere venter erat.</l>
            <l n="3.43">Quo minus emeritis exiret cursibus annus,</l>
            <l n="3.44">  Restabant nitido iam duo signa deo;</l>
            <l n="3.45">Silvia fit mater. Vestae simulacra feruntur</l>
            <l n="3.46">  Virgineas oculis opposuisse manus?</l>
            <l n="3.47">Ara deae certe tremuit pariente ministra,</l>
            <l n="3.48">  Et subiit cineres territa flamma suos.</l>
            <l n="3.49">Hoc ubi cognovit contemptor Amulius aequi</l>
            <l n="3.50">  (Nam raptas fratri victor habebat opes),</l>
            <l n="3.51">Amne iubet mergi geminos. scelus unda refugit?</l>
            <l n="3.52">  In sicca pueri destituuntur humo.</l>
            <l n="3.53">Lacte quis infantes nescit crevisse ferino,</l>
            <l n="3.54">  Et picum expositis saepe tulisse cibos?</l>
            <l n="3.55">Non ego te, tantae nutrix Larentia gentis,</l>
            <l n="3.56">  Nec taceam vestras, Faustule pauper, opes.</l>
            <l n="3.57">Vester honos veniet, cum Larentalia dicam;</l>
            <l n="3.58">  Acceptus geniis illa December habet.</l>
            <l n="3.59">Martia ter senos proles adoleverat annos,</l>
            <l n="3.60">  Et suberat flavae iam nova barba comae;</l>
            <l n="3.61">Omnibus agricolis armentorumque magistris</l>
            <l n="3.62">  Iliadae fratres iura petita dabant.</l>
            <l n="3.63">Saepe domum veniunt praedonum sanguine laeti</l>
            <l n="3.64">  Et redigunt actos in sua rura boves.</l>
            <l n="3.65">Ut genus audierunt, animos pater editus auget,</l>
            <l n="3.66">  Et pudet in paucis nomen habere casis,</l>
            <l n="3.67">Romuleoque cadit traiectus Amulius ense,</l>
            <l n="3.68">  Regnaque longaevo restituuntur avo.</l>
            <l n="3.69">Moenia conduntur, quae quamvis parva fuerunt,</l>
            <l n="3.70">  Non tamen expediit transsiluisse Remo.</l>
            <l n="3.71">Iam, modo quae fuerant silvae pecorumque recessus,</l>
            <l n="3.72">  Urbs erat, aeternae cum pater urbis ait;</l>
            <l n="3.73">"Arbiter armorum, de cuius sanguine natus</l>
            <l n="3.74">  Credor (et, ut credar, pignora multa dabo),</l>
            <l n="3.75">A te principium Romano dicimus anno;</l>
            <l n="3.76">  Primus de patrio nomine mensis erit."</l>
            <l n="3.77">Vox rata fit, patrioque vocat de nomine mensem.</l>
            <l n="3.78">  Dicitur haec pietas grata fuisse deo.</l>
            <l n="3.79">Et tamen ante omnes Martem coluere priores;</l>
            <l n="3.80">  Hoc dederat studiis bellica turba suis.</l>
            <l n="3.81">Pallada Cecropidae, Mino@ia Creta Dianam,</l>
            <l n="3.82">  Volcanum tellus Hypsipylea colit,</l>
            <l n="3.83">Iunonem Sparte Pelope@iadesque Mycenae,</l>
            <l n="3.84">  Pinigerum Fauni Maenalis ora caput;</l>
            <l n="3.85">Mars Latio venerandus erat, quia praesidet armis;</l>
            <l n="3.86">  Arma ferae genti remque decusque dabant.</l>
            <l n="3.87">Quod si forte vacas, peregrinos inspice fastos;</l>
            <l n="3.88">  Mensis in his etiam nomine Martis erit.</l>
            <l n="3.89">Tertius Albanis, quintus fuit ille Faliscis,</l>
            <l n="3.90">  Sextus apud populos, Hernica terra, tuos.</l>
            <l n="3.91">Inter Aricinos Albanaque tempora constat</l>
            <l n="3.92">  Factaque Telegoni moenia celsa manu.</l>
            <l n="3.93">Quintum Laurentes, bis quintum Aequiculus acer,</l>
            <l n="3.94">  A tribus hunc primum turba Curensis habet?</l>
            <l n="3.95">Et tibi cum proavis, miles Peligne, Sabinis</l>
            <l n="3.96">  Convenit; huic genti quartus utrique deus.</l>
            <l n="3.97">Romulus hos omnes ut vinceret ordine saltem,</l>
            <l n="3.98">  Sanguinis auctori tempora prima dedit.</l>
            <l n="3.99">Nec totidem veteres, quot nunc, habuere Kalendas;</l>
            <l n="3.100">  Ille minor geminis mensibus annus erat.</l>
            <l n="3.101">Nondum tradiderat victas victoribus artes</l>
            <l n="3.102">  Graecia, facundum sed male forte genus.</l>
            <l n="3.103">Qui bene pugnabat, Romanam noverat artem;</l>
            <l n="3.104">  Mittere qui poterat pila, disertus erat.</l>
            <l n="3.105">Quis tunc aut Hyadas aut Pleiadas Atlanteas</l>
            <l n="3.106">  Senserat, aut geminos esse sub axe polos?</l>
            <l n="3.107">Esse duas Arctos, quarum Cynosura petatur</l>
            <l n="3.108">  Sidoniis, Helicen Graia carina notet?</l>
            <l n="3.109">Signaque quae longo frater percenseat anno,</l>
            <l n="3.110">  Ire per haec uno mense sororis equos?</l>
            <l n="3.111">Libera currebant et inobservata per annum</l>
            <l n="3.112">  Sidera? constabat sed tamen esse deos.</l>
            <l n="3.113">Non illi caelo labentia signa tenebant,</l>
            <l n="3.114">  Sed sua, quae magnum perdere crimen erat.</l>
            <l n="3.115">Illa quidem foeno? sed erat reverentia foeno,</l>
            <l n="3.116">  Quantam nunc aquilas cernis habere tuas.</l>
            <l n="3.117">Pertica suspensos portabat longa maniplos,</l>
            <l n="3.118">  Unde maniplaris nomina miles habet.</l>
            <l n="3.119">Ergo animi indociles et adhuc ratione carentes</l>
            <l n="3.120">  Mensibus egerunt lustra minora decem.</l>
            <l n="3.121">Annus erat, decimum cum luna receperat orbem;</l>
            <l n="3.122">  Hic numerus magno tunc in honore fuit?</l>
            <l n="3.123">Seu quia tot digiti, per quos numerare solemus,</l>
            <l n="3.124">  Seu quia bis quinto femina mense parit,</l>
            <l n="3.125">Seu quod adusque decem numero crescente venitur,</l>
            <l n="3.126">  Principium spatiis sumitur inde novis.</l>
            <l n="3.127">Inde patres centum denos secrevit in orbes</l>
            <l n="3.128">  Romulus, hastatos instituitque decem?</l>
            <l n="3.129">Et totidem princeps, totidem pilanus habebat</l>
            <l n="3.130">  Corpora, legitimo quique merebat equo.</l>
            <l n="3.131">Quin etiam partes totidem Titiensibus ille,</l>
            <l n="3.132">  Quosque vocant Ramnes, Luceribusque dedit.</l>
            <l n="3.133">Adsuetos igitur numeros servavit in anno.</l>
            <l n="3.134">  Hoc luget spatio femina maesta virum.</l>
            <l n="3.135">Neu dubites, primae fuerint quin ante Kalendae</l>
            <l n="3.136">  Martis, ad haec animum signa referre potes.</l>
            <l n="3.137">Laurea, flaminibus quae toto perstitit anno,</l>
            <l n="3.138">  Tollitur, et frondes sunt in honore novae.</l>
            <l n="3.139">Ianua tunc regis posita viret arbore Phoebi;</l>
            <l n="3.140">  Ante tuas fit idem, curia prisca, fores.</l>
            <l n="3.141">Vesta quoque ut folio niteat velata recenti,</l>
            <l n="3.142">  Cedit ab Iliacis laurea cana focis.</l>
            <l n="3.143">Adde, quod arcana fieri novus ignis in aede</l>
            <l n="3.144">  Dicitur, et vires flamma refecta capit.</l>
            <l n="3.145">Nec mihi parva fides, annos hinc isse priores,</l>
            <l n="3.146">  Anna quod hoc coepta est mense Perenna coli.</l>
            <l n="3.147">Hinc etiam veteres initi memorantur honores</l>
            <l n="3.148">  Ad spatium belli, perfide Poene, tui.</l>
            <l n="3.149">Denique quintus ab hoc fuerat Quintilis, et inde</l>
            <l n="3.150">  Incipit, a numero nomina quisquis habet.</l>
            <l n="3.151">Primus oliviferis Romam deductus ab arvis</l>
            <l n="3.152">  Pompilius menses sensit abesse duos,</l>
            <l n="3.153">Sive hoc a Samio doctus, qui posse renasci</l>
            <l n="3.154">  Nos putat, Egeria sive monente sua.</l>
            <l n="3.155">Sed tamen errabant etiam nunc tempora, donec</l>
            <l n="3.156">  Caesaris in multis haec quoque cura fuit.</l>
            <l n="3.157">Non haec ille deus tantaeque propaginis auctor</l>
            <l n="3.158">  Credidit officiis esse minora suis,</l>
            <l n="3.159">Promissumque sibi voluit praenoscere caelum</l>
            <l n="3.160">  Nec deus ignotas hospes inire domos.</l>
            <l n="3.161">Ille moras solis, quibus in sua signa rediret,</l>
            <l n="3.162">  Traditur exactis disposuisse notis.</l>
            <l n="3.163">Is decies senos tercentum et quinque diebus</l>
            <l n="3.164">  Iunxit et e pleno tempora quinta die.</l>
            <l n="3.165">Hic anni modus est; in lustrum accedere debet,</l>
            <l n="3.166">  Quae consummatur partibus, una dies.</l>
            <l n="3.167">[1&amp; D?&amp;?; K?&amp;?; MAR?&amp;?; $?n?&amp;]</l>
            <l n="3.168">"Si licet occultos monitus audire deorum</l>
            <l n="3.169">  Vatibus, ut certe fama licere putat,</l>
            <l n="3.170">Cum sis officiis, Gradive, virilibus aptus,</l>
            <l n="3.171">  Dic mihi, matronae cur tua festa colant."</l>
            <l n="3.172">Sic ego. sic posita dixit mihi casside Mavors,</l>
            <l n="3.173">  Sed tamen in dextra missilis hasta fuit;</l>
            <l n="3.174">"Nunc primum studiis pacis, deus utilis armis,</l>
            <l n="3.175">  Advocor et gressus in nova castra fero,</l>
            <l n="3.176">Nec piget incepti? iuvat hac quoque parte morari,</l>
            <l n="3.177">  Hoc solam ne se posse Minerva putet.</l>
            <l n="3.178">Disce, Latinorum vates operose dierum,</l>
            <l n="3.179">  Quod petis, et memori pectore dicta nota.</l>
            <l n="3.180">Parva fuit, si prima velis elementa referre,</l>
            <l n="3.181">  Roma, sed in parva spes tamen huius erat.</l>
            <l n="3.182">Moenia iam stabant, populis angusta futuris,</l>
            <l n="3.183">  Credita sed turbae tunc nimis ampla suae.</l>
            <l n="3.184">Quae fuerit nostri, si quaeris, regia nati,</l>
            <l n="3.185">  Aspice de canna straminibusque domum.</l>
            <l n="3.186">In stipula placidi capiebat munera somni,</l>
            <l n="3.187">  Et tamen ex illo venit in astra toro.</l>
            <l n="3.188">Iamque loco maius nomen Romanus habebat,</l>
            <l n="3.189">  Nec coniunx illi nec socer ullus erat.</l>
            <l n="3.190">Spernebant generos inopes vicinia dives,</l>
            <l n="3.191">  Et male credebar sanguinis auctor ego.</l>
            <l n="3.192">In stabulis habitasse et oves pavisse nocebat</l>
            <l n="3.193">  Iugeraque inculti pauca tenere soli.</l>
            <l n="3.194">Cum pare quaeque suo coeunt volucresque feraeque,</l>
            <l n="3.195">  Atque aliquam, de qua procreet, anguis habet?</l>
            <l n="3.196">Extremis dantur connubia gentibus; at quae</l>
            <l n="3.197">  Romano vellet nubere, nulla fuit.</l>
            <l n="3.198">Indolui ""Patriamque dedi tibi, Romule, mentem;</l>
            <l n="3.199">  Tolle preces,"" dixi ""Quod petis arma dabunt.""</l>
            <l n="3.200">Festa parat Conso. Consus tibi cetera dicet</l>
            <l n="3.201">  Illo facta die, dum sua sacra canes.</l>
            <l n="3.202">Intumuere Cures et quos dolor attigit idem;</l>
            <l n="3.203">  Tum primum generis intulit arma socer.</l>
            <l n="3.204">Iamque fere raptae matrum quoque nomen habebant,</l>
            <l n="3.205">  Tractaque erant longa bella propinqua mora;</l>
            <l n="3.206">Conveniunt nuptae dictam Iunonis in aedem,</l>
            <l n="3.207">  Quas inter mea sic est nurus ausa loqui;</l>
            <l n="3.208">""O pariter raptae (quoniam hoc commune tenemus)</l>
            <l n="3.209">  Non ultra lente possumus esse piae.</l>
            <l n="3.210">Stant acies, sed utra di sint pro parte rogandi,</l>
            <l n="3.211">  Eligite; hinc coniunx, hinc pater arma tenet.</l>
            <l n="3.212">Quaerendum est, viduae fieri malitis an orbae;</l>
            <l n="3.213">  Consilium vobis forte piumque dabo.""</l>
            <l n="3.214">Consilium dederat; parent crinesque resolvunt</l>
            <l n="3.215">  Maestaque funerea corpora veste tegunt.</l>
            <l n="3.216">Iam steterant acies ferro mortique paratae,</l>
            <l n="3.217">  Iam lituus pugnae signa daturus erat;</l>
            <l n="3.218">Cum raptae veniunt inter patresque virosque,</l>
            <l n="3.219">  Inque sinu natos, pignora cara, tenent.</l>
            <l n="3.220">Ut medium campi passis tetigere capillis,</l>
            <l n="3.221">  In terram posito procubuere genu,</l>
            <l n="3.222">Et, quasi sentirent, blando clamore nepotes</l>
            <l n="3.223">  Tendebant ad avos bracchia parva suos;</l>
            <l n="3.224">Qui poterat clamabat avum tum denique visum,</l>
            <l n="3.225">  Et qui vix poterat posse coactus erat.</l>
            <l n="3.226">Tela viris animique cadunt, gladiisque remotis</l>
            <l n="3.227">  Dant soceri generis accipiuntque manus,</l>
            <l n="3.228">Laudatasque tenent natas, scutoque nepotem</l>
            <l n="3.229">  Fert avus; hic scuti dulcior usus erat.</l>
            <l n="3.230">Inde diem, quae prima, meas celebrare Kalendas</l>
            <l n="3.231">  Oebaliae matres non leve munus habent,</l>
            <l n="3.232">Aut quia committi strictis mucronibus ausae</l>
            <l n="3.233">  Finierant lacrimis Martia bella suis?</l>
            <l n="3.234">Vel quod erat de me feliciter Ilia mater,</l>
            <l n="3.235">  Rite colunt matres sacra diemque meum.</l>
            <l n="3.236">Quid, quod hiems adoperta gelu tunc denique cedit,</l>
            <l n="3.237">  Et pereunt lapsae sole tepente nives,</l>
            <l n="3.238">Arboribus redeunt detonsae frigore frondes,</l>
            <l n="3.239">  Uvidaque in tenero palmite gemma tumet,</l>
            <l n="3.240">Quaeque diu latuit, nunc se qua tollat in auras,</l>
            <l n="3.241">  Fertilis occultas invenit herba vias?</l>
            <l n="3.242">Nunc fecundus ager, pecoris nunc hora creandi,</l>
            <l n="3.243">  Nunc avis in ramo tecta laremque parat;</l>
            <l n="3.244">Tempora iure colunt Latiae fecunda parentes,</l>
            <l n="3.245">  Quarum militiam votaque partus habet.</l>
            <l n="3.246">Adde quod, excubias ubi rex Romanus agebat,</l>
            <l n="3.247">  Qui nunc Esquilias nomina collis habet,</l>
            <l n="3.248">Illic a nuribus Iunoni templa Latinis</l>
            <l n="3.249">  Hac sunt, si memini, publica facta die.</l>
            <l n="3.250">Quid moror et variis onero tua pectora causis?</l>
            <l n="3.251">  Eminet ante oculos, quod petis, ecce tuos.</l>
            <l n="3.252">Mater amat nuptas; matrum me turba frequentat;</l>
            <l n="3.253">  Haec nos praecipue tam pia causa decet."</l>
            <l n="3.254">Ferte deae flores; gaudet florentibus herbis</l>
            <l n="3.255">  Haec dea; de tenero cingite flore caput;</l>
            <l n="3.256">Dicite "Tu nobis lucem, Lucina, dedisti";</l>
            <l n="3.257">  Dicite "Tu voto parturientis ades."</l>
            <l n="3.258">Si qua tamen gravida est, resoluto crine precetur,</l>
            <l n="3.259">  Ut solvat partus molliter illa suos.</l>
            <l n="3.260">Quis mihi nunc dicet, quare caelestia Martis</l>
            <l n="3.261">  Arma ferant Salii Mamuriumque canant?</l>
            <l n="3.262">Nympha, mone, nemori stagnoque operata Dianae?</l>
            <l n="3.263">  Nympha, Numae coniunx, ad tua facta veni.</l>
            <l n="3.264">Vallis Aricinae silva praecinctus opaca</l>
            <l n="3.265">  Est lacus, antiqua religione sacer.</l>
            <l n="3.266">Hic latet Hippolytus loris direptus equorum,</l>
            <l n="3.267">  Unde nemus nullis illud aditur equis.</l>
            <l n="3.268">Licia dependent longas velantia saepes,</l>
            <l n="3.269">  Et posita est meritae multa tabella deae.</l>
            <l n="3.270">Saepe potens voti, frontem redimita coronis,</l>
            <l n="3.271">  Femina lucentes portat ab urbe faces.</l>
            <l n="3.272">Regna tenent fortes manibus pedibusque fugaces,</l>
            <l n="3.273">  Et perit exemplo postmodo quisque suo.</l>
            <l n="3.274">Defluit incerto lapidosus murmure rivus;</l>
            <l n="3.275">  Saepe, sed exiguis haustibus, inde bibi.</l>
            <l n="3.276">Egeria est, quae praebet aquas, dea grata Camenis;</l>
            <l n="3.277">  Illa Numae coniunx consiliumque fuit.</l>
            <l n="3.278">Principio nimium promptos ad bella Quirites</l>
            <l n="3.279">  Molliri placuit iure deumque metu?</l>
            <l n="3.280">Inde datae leges, ne firmior omnia posset,</l>
            <l n="3.281">  Coeptaque sunt pure tradita sacra coli.</l>
            <l n="3.282">Exuitur feritas, armisque potentius aequum est,</l>
            <l n="3.283">  Et cum cive pudet conseruisse manus?</l>
            <l n="3.284">Atque aliquis, modo trux, visa iam vertitur ara</l>
            <l n="3.285">  Vinaque dat tepidis farraque salsa focis.</l>
            <l n="3.286">Ecce deum genitor rutilas per nubila flammas</l>
            <l n="3.287">  Spargit et effusis aethera siccat aquis?</l>
            <l n="3.288">Non alias missi cecidere frequentius ignes;</l>
            <l n="3.289">  Rex pavet et volgi pectora terror habet.</l>
            <l n="3.290">Cui dea "Ne nimium terrere" piabile fulmen</l>
            <l n="3.291">  Est," ait "Et saevi flectitur ira Iovis.</l>
            <l n="3.292">Sed poterunt ritum Picus Faunusque piandi</l>
            <l n="3.293">  Tradere, Romani numen utrumque soli.</l>
            <l n="3.294">Nec sine vi tradent; adhibe tu vincula captis."</l>
            <l n="3.295">  Atque ita qua possint edidit arte capi.</l>
            <l n="3.296">Lucus Aventino suberat niger ilicis umbra,</l>
            <l n="3.297">  Quo posses viso dicere "Numen inest."</l>
            <l n="3.298">In medio gramen, muscoque adoperta virenti</l>
            <l n="3.299">  Manabat saxo vena perennis aquae;</l>
            <l n="3.300">Inde fere soli Faunus Picusque bibebant.</l>
            <l n="3.301">  Huc venit et fonti rex Numa mactat ovem,</l>
            <l n="3.302">Plenaque odorati disponit pocula Bacchi,</l>
            <l n="3.303">  Cumque suis antro conditus ipse latet.</l>
            <l n="3.304">Ad solitos veniunt silvestria numina fontes</l>
            <l n="3.305">  Et relevant multo pectora sicca mero.</l>
            <l n="3.306">Vina quies sequitur? gelido Numa prodit ab antro</l>
            <l n="3.307">  Vinclaque sopitas addit in arta manus.</l>
            <l n="3.308">Somnus ut abscessit, pugnando vincula temptant</l>
            <l n="3.309">  Rumpere; pugnantes fortius illa tenent.</l>
            <l n="3.310">Tunc Numa; "Di nemorum, factis ignoscite nostris,</l>
            <l n="3.311">  Si scelus ingenio scitis abesse meo?</l>
            <l n="3.312">Quoque modo possit fulmen, monstrate, piari."</l>
            <l n="3.313">  Sic Numa? sic quatiens cornua Faunus ait;</l>
            <l n="3.314">"Magna petis nec quae monitu tibi discere nostro</l>
            <l n="3.315">  Fas sit; habent finis numina nostra suos.</l>
            <l n="3.316">Di sumus agrestes et qui dominemur in altis</l>
            <l n="3.317">  Montibus; arbitrium est in sua tela Iovi.</l>
            <l n="3.318">Hunc tu non poteris per te deducere caelo,</l>
            <l n="3.319">  At poteris nostra forsitan usus ope."</l>
            <l n="3.320">Dixerat haec Faunus? par est sententia Pici;</l>
            <l n="3.321">  "Deme" tamen "Nobis vincula," Picus ait;</l>
            <l n="3.322">"Iuppiter huc veniet, valida perductus ab arte.</l>
            <l n="3.323">  Nubila promissi Styx mihi testis erit."</l>
            <l n="3.324">Emissi laqueis quid agant, quae carmina dicant,</l>
            <l n="3.325">  Quaque trahant superis sedibus arte Iovem,</l>
            <l n="3.326">Scire nefas homini; nobis concessa canentur</l>
            <l n="3.327">  Quaeque pio dici vatis ab ore licet.</l>
            <l n="3.328">Eliciunt caelo te, Iuppiter, unde minores</l>
            <l n="3.329">  Nunc quoque te celebrant Eliciumque vocant.</l>
            <l n="3.330">Constat Aventinae tremuisse cacumina silvae,</l>
            <l n="3.331">  Terraque subsedit pondere pressa Iovis.</l>
            <l n="3.332">Corda micant regis, totoque e corpore sanguis</l>
            <l n="3.333">  Fugit, et hirsutae deriguere comae.</l>
            <l n="3.334">Ut rediit animus, "Da certa piamina" dixit</l>
            <l n="3.335">  "Fulminis, altorum rexque paterque deum,</l>
            <l n="3.336">Si tua contigimus manibus donaria puris,</l>
            <l n="3.337">  Hoc quoque, quod petitur, si pia lingua rogat."</l>
            <l n="3.338">Adnuit oranti, sed verum ambage remota</l>
            <l n="3.339">  Abdidit et dubio terruit ore virum.</l>
            <l n="3.340">"Caede caput" dixit; cui rex "Parebimus," inquit</l>
            <l n="3.341">  "Caedenda est hortis eruta caepa meis."</l>
            <l n="3.342">Addidit hic "Hominis"; "Sumes" ait ille "Capillos."</l>
            <l n="3.343">  Postulat hic animam, cui Numa "Piscis" ait.</l>
            <l n="3.344">Risit et "His" inquit "Facito mea tela procures,</l>
            <l n="3.345">  O vir conloquio non abigende deum.</l>
            <l n="3.346">Sed tibi, protulerit cum totum crastinus orbem</l>
            <l n="3.347">  Cynthius, imperii pignora certa dabo."</l>
            <l n="3.348">Dixit et ingenti tonitru super aethera motum</l>
            <l n="3.349">  Fertur, adorantem destituitque Numam.</l>
            <l n="3.350">Ille redit laetus memoratque Quiritibus acta;</l>
            <l n="3.351">  Tarda venit dictis difficilisque fides.</l>
            <l n="3.352">"At certe credemur," ait "Si verba sequetur</l>
            <l n="3.353">  Exitus; en audi crastina, quisquis ades.</l>
            <l n="3.354">Protulerit terris cum totum Cynthius orbem,</l>
            <l n="3.355">  Iuppiter imperii pignora certa dabit."</l>
            <l n="3.356">Discedunt dubii, promissaque tarda videntur,</l>
            <l n="3.357">  Dependetque fides a veniente die.</l>
            <l n="3.358">Mollis erat tellus rorata mane pruina;</l>
            <l n="3.359">  Ante sui populus limina regis adest.</l>
            <l n="3.360">Prodit et in solio medius consedit acerno.</l>
            <l n="3.361">  Innumeri circa stantque silentque viri.</l>
            <l n="3.362">Ortus erat summo tantummodo margine Phoebus;</l>
            <l n="3.363">  Sollicitae mentes speque metuque pavent.</l>
            <l n="3.364">Constitit atque caput niveo velatus amictu</l>
            <l n="3.365">  Iam bene dis notas sustulit ille manus,</l>
            <l n="3.366">Atque ita "Tempus adest promissi muneris," inquit</l>
            <l n="3.367">  "Pollicitam dictis, Iuppiter, adde fidem."</l>
            <l n="3.368">Dum loquitur, totum iam sol emoverat orbem,</l>
            <l n="3.369">  Et gravis aetherio venit ab axe fragor.</l>
            <l n="3.370">Ter tonuit sine nube deus, tria fulmina misit.</l>
            <l n="3.371">  Credite dicenti; mira, sed acta, loquor.</l>
            <l n="3.372">A media caelum regione dehiscere coepit?</l>
            <l n="3.373">  Summisere oculos cum duce turba suo.</l>
            <l n="3.374">Ecce levi scutum versatum leniter aura</l>
            <l n="3.375">  Decidit. a populo clamor ad astra venit.</l>
            <l n="3.376">Tollit humo munus caesa prius ille iuvenca,</l>
            <l n="3.377">  Quae dederat nulli colla premenda iugo,</l>
            <l n="3.378">Idque ancile vocat, quod ab omni parte recisum est,</l>
            <l n="3.379">  Quemque notes oculis, angulus omnis abest.</l>
            <l n="3.380">Tum, memor imperii sortem consistere in illo,</l>
            <l n="3.381">  Consilium multae calliditatis init.</l>
            <l n="3.382">Plura iubet fieri simili caelata figura,</l>
            <l n="3.383">  Error ut ante oculos insidiantis eat.</l>
            <l n="3.384">Mamurius (morum fabraene exactior artis,</l>
            <l n="3.385">  Difficile est ulli dicere) clausit opus.</l>
            <l n="3.386">Cui Numa munificus "Facti pete praemia," dixit?</l>
            <l n="3.387">  "Si mea nota fides, inrita nulla petes."</l>
            <l n="3.388">Iam dederat Saliis a saltu nomina dicta</l>
            <l n="3.389">  Armaque et ad certos verba canenda modos.</l>
            <l n="3.390">Tum sic Mamurius; "Merces mihi gloria detur,</l>
            <l n="3.391">  Nominaque extremo carmine nostra sonent."</l>
            <l n="3.392">Inde sacerdotes operi promissa vetusto</l>
            <l n="3.393">  Praemia persolvunt Mamuriumque vocant.</l>
            <l n="3.394">Nubere siqua voles, quamvis properabitis ambo,</l>
            <l n="3.395">  Differ? habent parvae commoda magna morae.</l>
            <l n="3.396">Arma movent pugnas, pugna est aliena maritis?</l>
            <l n="3.397">  Condita cum fuerint, aptius omen erit.</l>
            <l n="3.398">His etiam coniunx apicati sancta Dialis</l>
            <l n="3.399">  Lucibus inpexas debet habere comas.</l>
            <l n="3.400">[2&amp; E?&amp; F?&amp; 3&amp; F?&amp; C?&amp; 4&amp; G?&amp; C?&amp;]</l>
            <l n="3.401">Tertia nox de mense suos ubi moverit ignes,</l>
            <l n="3.402">  Conditus e geminis Piscibus alter erit.</l>
            <l n="3.403">Nam duo sunt; austris hic est, aquilonibus ille</l>
            <l n="3.404">  Proximus? a vento nomen uterque tenet.</l>
            <l n="3.405">[5&amp; H?&amp; C?&amp;]</l>
            <l n="3.406">Cum croceis rorare genis Tithonia coniunx</l>
            <l n="3.407">  Coeperit et quintae tempora lucis aget.</l>
            <l n="3.408">Sive est Arctophylax, sive est piger ille Bootes,</l>
            <l n="3.409">  Mergetur visus effugietque tuos.</l>
            <l n="3.410">At non effugiet Vindemitor; hoc quoque causam</l>
            <l n="3.411">  Unde trahat sidus, parva docere mora est.</l>
            <l n="3.412">Ampelon intonsum satyro nymphaque creatum</l>
            <l n="3.413">  Fertur in Ismariis Bacchus amasse iugis;</l>
            <l n="3.414">Tradidit huic vitem pendentem e frondibus ulmi,</l>
            <l n="3.415">  Quae nunc de pueri nomine nomen habet.</l>
            <l n="3.416">Dum legit in ramo pictas temerarius uvas,</l>
            <l n="3.417">  Decidit; amissum Liber in astra tulit.</l>
            <l n="3.418">[6&amp; A?&amp; $?n?&amp; hoc?; die?; Caesar?; pontif?&amp;?; maxim?&amp;?; fact?&amp;?; est]</l>
            <l n="3.419">Sextus ubi oceano clivosum scandit Olympum</l>
            <l n="3.420">  Phoebus et alatis aethera carpit equis,</l>
            <l n="3.421">Quisquis ades castaeque colis penetralia Vestae,</l>
            <l n="3.422">  Gratare, Iliacis turaque pone focis.</l>
            <l n="3.423">Caesaris innumeris (quem maluit ille mereri?)</l>
            <l n="3.424">  Accessit titulis pontificalis honor.</l>
            <l n="3.425">Ignibus aeternis aeterni numina praesunt</l>
            <l n="3.426">  Caesaris; imperii pignora iuncta vides.</l>
            <l n="3.427">Di veteris Troiae, dignissima praeda ferenti,</l>
            <l n="3.428">  Qua gravis Aeneas tutus ab hoste fuit,</l>
            <l n="3.429">Ortus ab Aenea tangit cognata sacerdos</l>
            <l n="3.430">  Numina; cognatum, Vesta, tuere caput"</l>
            <l n="3.431">Quos sancta fovet ille manu, bene vivitis ignes;</l>
            <l n="3.432">  Vivite inextincti, flammaque duxque, precor.</l>
            <l n="3.433">[7&amp; B?&amp; NON?&amp;?; F?&amp;]</l>
            <l n="3.434">Una nota est Marti Nonis, sacrata quod illis</l>
            <l n="3.435">  Templa putant lucos Vediovis ante duos.</l>
            <l n="3.436">Romulus ut saxo lucum circumdedit alto,</l>
            <l n="3.437">  "Quilibet huc" dixit "Confuge, tutus eris."</l>
            <l n="3.438">O quam de tenui Romanus origine crevit"</l>
            <l n="3.439">  Turba vetus quam non invidiosa fuit"</l>
            <l n="3.440">Ne tamen ignaro novitas tibi nominis obstet,</l>
            <l n="3.441">  Disce, quis iste deus, curque vocetur ita.</l>
            <l n="3.442">Iuppiter est iuvenis; iuvenalis aspice voltus?</l>
            <l n="3.443">  Aspice deinde manum, fulmina nulla tenet.</l>
            <l n="3.444">Fulmina post ausos caelum adfectare Gigantes</l>
            <l n="3.445">  Sumpta Iovi? primo tempore inermis erat.</l>
            <l n="3.446">Ignibus Ossa novis et Pelion altius Ossa</l>
            <l n="3.447">  Arsit et in solida fixus Olympus humo.</l>
            <l n="3.448">Stat quoque capra simul; nymphae pavisse feruntur</l>
            <l n="3.449">  Cretides? infanti lac dedit illa Iovi.</l>
            <l n="3.450">Nunc vocor ad nomen. vegrandia farra colonae</l>
            <l n="3.451">  Quae male creverunt, vescaque parva vocant.</l>
            <l n="3.452">Vis ea si verbi est, cur non ego Vediovis aedem</l>
            <l n="3.453">  Aedem non magni suspicer esse Iovis?</l>
            <l n="3.454">Iamque, ubi caeruleum variabunt sidera caelum,</l>
            <l n="3.455">  Suspice; Gorgonei colla videbis equi.</l>
            <l n="3.456">Creditur hic caesa gravidae cervice Medusae</l>
            <l n="3.457">  Sanguine respersis prosiluisse iubis.</l>
            <l n="3.458">Huic supra nubes et subter sidera lapso</l>
            <l n="3.459">  Caelum pro terra, pro pede penna fuit,</l>
            <l n="3.460">Iamque indignanti nova frena receperat ore,</l>
            <l n="3.461">  Cum levis Aonias ungula fodit aquas.</l>
            <l n="3.462">Nunc fruitur caelo, quod pennis ante petebat,</l>
            <l n="3.463">  Et nitidus stellis quinque decemque micat.</l>
            <l n="3.464">Protinus aspicies venienti nocte Coronam</l>
            <l n="3.465">  Gnosida; Theseo crimine facta dea est.</l>
            <l n="3.466">Iam bene periuro mutarat coniuge Bacchum,</l>
            <l n="3.467">  Quae dedit ingrato fila legenda viro?</l>
            <l n="3.468">Sorte tori gaudens "Quid flebam rustica?" dixit</l>
            <l n="3.469">  "Utiliter nobis perfidus ille fuit."</l>
            <l n="3.470">Interea Liber depexos crinibus Indos</l>
            <l n="3.471">  Vicit et Eoo dives ab orbe redit?</l>
            <l n="3.472">Inter captivas facie praestante puellas</l>
            <l n="3.473">  Grata nimis Baccho filia regis erat.</l>
            <l n="3.474">Flebat amans coniunx spatiataque litore curvo</l>
            <l n="3.475">  Edidit incultis talia verba comis;</l>
            <l n="3.476">"En iterum, fluctus, similis audite querellas"</l>
            <l n="3.477">  En iterum lacrimas accipe, harena, meas"</l>
            <l n="3.478">Dicebam, memini, ""Periure et perfide Theseu"""</l>
            <l n="3.479">  Ille abiit? eadem crimina Bacchus habet.</l>
            <l n="3.480">Nunc quoque ""Nulla viro"" clamabo ""Femina credat"""</l>
            <l n="3.481">  Nomine mutato causa relata mea est.</l>
            <l n="3.482">O utinam mea sors, qua primum coeperat, isset,</l>
            <l n="3.483">  Iamque ego praesenti tempore nulla forem"</l>
            <l n="3.484">Quid me desertis morituram, Liber, harenis</l>
            <l n="3.485">  Servabas? potui dedoluisse semel.</l>
            <l n="3.486">Bacche levis leviorque tuis, quae tempora cingunt,</l>
            <l n="3.487">  Frondibus, in lacrimas cognite Bacche meas,</l>
            <l n="3.488">Ausus es ante oculos adducta paelice nostros</l>
            <l n="3.489">  Tam bene compositum sollicitare torum?</l>
            <l n="3.490">Heu ubi pacta fides? ubi, quae iurare solebas?</l>
            <l n="3.491">  Me miseram, quotiens haec ego verba loquar?</l>
            <l n="3.492">Thesea culpabas fallacemque ipse vocabas;</l>
            <l n="3.493">  Iudicio peccas turpius ipse tuo.</l>
            <l n="3.494">Ne sciat hoc quisquam, tacitisque doloribus urar,</l>
            <l n="3.495">  Ne totiens falli digna fuisse puter"</l>
            <l n="3.496">Praecipue cupiam celari Thesea, ne te</l>
            <l n="3.497">  Consortem culpae gaudeat esse suae.</l>
            <l n="3.498">Ut puto, praeposita est fuscae mihi candida paelex;</l>
            <l n="3.499">  Eveniat nostris hostibus ille color"</l>
            <l n="3.500">Quid tamen hoc refert? vitio tibi gratior ipso est.</l>
            <l n="3.501">  Quid facis? amplexus inquinat illa tuos.</l>
            <l n="3.502">Bacche, fidem praesta nec praefer amoribus ullam</l>
            <l n="3.503">  Coniugis. adsuevi semper amare virum.</l>
            <l n="3.504">Ceperunt matrem formosi cornua tauri,</l>
            <l n="3.505">  Me tua; me laudant, ille pudendus amor.</l>
            <l n="3.506">Ne noceat, quod amo? neque enim tibi, Bacche, nocebat,</l>
            <l n="3.507">  Quod flammas nobis fassus es ipse tuas.</l>
            <l n="3.508">Nec, quod nos uris, mirum facis; ortus in igne</l>
            <l n="3.509">  Diceris et patria raptus ab igne manu.</l>
            <l n="3.510">Illa ego sum, cui tu solitus promittere caelum.</l>
            <l n="3.511">  Ei mihi, pro caelo qualia dona fero""</l>
            <l n="3.512">Dixerat; audibat iamdudum verba querentis</l>
            <l n="3.513">  Liber, ut a tergo forte secutus erat.</l>
            <l n="3.514">Occupat amplexu lacrimasque per oscula siccat</l>
            <l n="3.515">  Et "Pariter caeli summa petamus"" ait;</l>
            <l n="3.516">"Tu mihi iuncta toro mihi iuncta vocabula sumes,</l>
            <l n="3.517">  Nam tibi mutatae Libera nomen erit?</l>
            <l n="3.518">Sintque tuae tecum faciam monumenta coronae,</l>
            <l n="3.519">  Volcanus Veneri quam dedit, illa tibi."</l>
            <l n="3.520">Dicta facit gemmasque novem transformat in ignes;</l>
            <l n="3.521">  Aurea per stellas nunc micat illa novem.</l>
            <l n="3.522">[8&amp; C?&amp; F?&amp; 9&amp; D?&amp; C?&amp; 10&amp; E?&amp; C?&amp; 11&amp; F?&amp; C?&amp; 12&amp; G?&amp; C?&amp; 13&amp; H?&amp; EN?&amp; 14&amp; A?&amp; EQ?&amp;?; $?n?&amp;]</l>
            <l n="3.523">Sex ubi sustulerit, totidem demerserit orbes,</l>
            <l n="3.524">  Purpureum rapido qui vehit axe diem,</l>
            <l n="3.525">Altera gramineo spectabis Equirria Campo,</l>
            <l n="3.526">  Quem Tiberis curvis in latus urget aquis.</l>
            <l n="3.527">Qui tamen eiecta si forte tenebitur unda,</l>
            <l n="3.528">  Caelius accipiet pulverulentus equos.</l>
            <l n="3.529">[15&amp; B?&amp; EID?&amp;?; $?n?&amp;]</l>
            <l n="3.530">Idibus est Annae festum geniale Perennae</l>
            <l n="3.531">  Non procul a ripis, advena Thybri, tuis.</l>
            <l n="3.532">Plebs venit ac virides passim disiecta per herbas</l>
            <l n="3.533">  Potat, et accumbit cum pare quisque sua.</l>
            <l n="3.534">Sub Iove pars durat, pauci tentoria ponunt,</l>
            <l n="3.535">  Sunt quibus e ramis frondea facta casa est,</l>
            <l n="3.536">Pars, ubi pro rigidis calamos statuere columnis,</l>
            <l n="3.537">  Desuper extentas imposuere togas.</l>
            <l n="3.538">Sole tamen vinoque calent annosque precantur,</l>
            <l n="3.539">  Quot sumant cyathos, ad numerumque bibunt.</l>
            <l n="3.540">Invenies illic, qui Nestoris ebibat annos,</l>
            <l n="3.541">  Quae sit per calices facta Sibylla suos.</l>
            <l n="3.542">Illic et cantant, quicquid didicere theatris,</l>
            <l n="3.543">  Et iactant faciles ad sua verba manus</l>
            <l n="3.544">Et ducunt posito duras cratere choreas,</l>
            <l n="3.545">  Cultaque diffusis saltat amica comis.</l>
            <l n="3.546">Cum redeunt, titubant et sunt spectacula volgi,</l>
            <l n="3.547">  Et fortunatos obvia turba vocat.</l>
            <l n="3.548">Occurrit nuper (visa est mihi digna relatu)</l>
            <l n="3.549">  Pompa; senem potum pota trahebat anus.</l>
            <l n="3.550">Quae tamen haec dea sit, quoniam rumoribus errat,</l>
            <l n="3.551">  Fabula proposito nulla tegenda meo.</l>
            <l n="3.552">Arserat Aeneae Dido miserabilis igne,</l>
            <l n="3.553">  Arserat exstructis in sua fata rogis?</l>
            <l n="3.554">Compositusque cinis, tumulique in marmore carmen</l>
            <l n="3.555">  Hoc breve, quod moriens ipsa reliquit, erat;</l>
            <l n="3.556">praebuit Aeneas et causam mortis et en</l>
            <l n="3.557">Sem.</l>
            <l n="3.558">  ipsa sua Dido concidit usa manu.</l>
            <l n="3.559">Protinus invadunt Numidae sine vindice regnum,</l>
            <l n="3.560">  Et potitur capta Maurus Iarba domo,</l>
            <l n="3.561">Seque memor spretum, "Thalamis tamen" inquit "Elissae</l>
            <l n="3.562">  En ego, quem totiens reppulit illa, fruor."</l>
            <l n="3.563">Diffugiunt Tyrii, quo quemque agit error, ut olim</l>
            <l n="3.564">  Amisso dubiae rege vagantur apes.</l>
            <l n="3.565">Tertia nudandas acceperat area messes,</l>
            <l n="3.566">  Inque cavos ierant tertia musta lacus;</l>
            <l n="3.567">Pellitur Anna domo lacrimansque sororia linquit</l>
            <l n="3.568">  Moenia; germanae iusta dat ante suae.</l>
            <l n="3.569">Mixta bibunt molles lacrimis unguenta favillae,</l>
            <l n="3.570">  Vertice libatas accipiuntque comas?</l>
            <l n="3.571">Terque "Vale"" dixit, cineres ter ad ora relatos</l>
            <l n="3.572">  Pressit, et est illis visa subesse soror.</l>
            <l n="3.573">Nancta ratem comitesque fugae pede labitur aequo</l>
            <l n="3.574">  Moenia respiciens, dulce sororis opus.</l>
            <l n="3.575">Fertilis est Melite sterili vicina Cosyrae</l>
            <l n="3.576">  Insula, quam Libyci verberat unda freti.</l>
            <l n="3.577">Hanc petit hospitio regis confisa vetusto;</l>
            <l n="3.578">  Hospes opum dives rex ibi Battus erat.</l>
            <l n="3.579">Qui postquam didicit casus utriusque sororis,</l>
            <l n="3.580">  "Haec" inquit "Tellus quantulacumque tua est."</l>
            <l n="3.581">Et tamen hospitii servasset ad ultima munus,</l>
            <l n="3.582">  Sed timuit magnas Pygmalionis opes.</l>
            <l n="3.583">Signa recensuerat bis sol sua, tertius ibat</l>
            <l n="3.584">  Annus, et exilio terra paranda nova est.</l>
            <l n="3.585">Frater adest belloque petit. rex arma perosus</l>
            <l n="3.586">  "Nos sumus inbelles, tu fuge sospes"" ait.</l>
            <l n="3.587">Iussa fugit ventoque ratem committit et undis;</l>
            <l n="3.588">  Asperior quovis aequore frater erat.</l>
            <l n="3.589">Est prope piscosos lapidosi Crathidis amnes</l>
            <l n="3.590">  Parvus ager; Cameren incola turba vocat.</l>
            <l n="3.591">Illuc cursus erat, nec longius afuit inde,</l>
            <l n="3.592">  Quam quantum novies mittere funda potest;</l>
            <l n="3.593">Vela cadunt primo et dubia librantur ab aura.</l>
            <l n="3.594">  "Findite remigio" navita dixit "Aquas""</l>
            <l n="3.595">Dumque parant torto subducere carbasa lino,</l>
            <l n="3.596">  Percutitur rapido puppis adunca noto</l>
            <l n="3.597">Inque patens aequor frustra pugnante magistro</l>
            <l n="3.598">  Fertur, et ex oculis visa refugit humus.</l>
            <l n="3.599">Adsiliunt fluctus, imoque a gurgite pontus</l>
            <l n="3.600">  Vertitur, et canas alveus haurit aquas.</l>
            <l n="3.601">Vincitur ars vento, nec iam moderator habenis</l>
            <l n="3.602">  Utitur? a votis is quoque poscit opem.</l>
            <l n="3.603">Iactatur tumidas exul Phoenissa per undas</l>
            <l n="3.604">  Humidaque opposita lumina veste tegit;</l>
            <l n="3.605">Tunc primum Dido felix est dicta sorori</l>
            <l n="3.606">  Et quaecumque aliquam corpore pressit humum</l>
            <l n="3.607">Figitur ad Laurens ingenti flamine litus</l>
            <l n="3.608">  Puppis et expositis omnibus hausta perit.</l>
            <l n="3.609">Iam pius Aeneas regno nataque Latini</l>
            <l n="3.610">  Auctus erat, populos miscueratque duos.</l>
            <l n="3.611">Litore dotali solo comitatus Achate</l>
            <l n="3.612">  Secretum nudo dum pede carpit iter,</l>
            <l n="3.613">Aspicit errantem nec credere sustinet Annam</l>
            <l n="3.614">  Esse; "Quid in Latios illa veniret agros?"</l>
            <l n="3.615">Dum secum Aeneas, "Anna est"" exclamat Achates;</l>
            <l n="3.616">  Ad nomen voltus sustulit illa suos.</l>
            <l n="3.617">Heu" fugiat? quid agat? quos terrae quaerat hiatus?</l>
            <l n="3.618">  Ante oculos miserae fata sororis erant.</l>
            <l n="3.619">Sensit et adloquitur trepidam Cythere@ius heros</l>
            <l n="3.620">  (Flet tamen admonitu motus, Elissa, tui);</l>
            <l n="3.621">"Anna, per hanc iuro, quam quondam audire solebas</l>
            <l n="3.622">  Tellurem fato prosperiore dari,</l>
            <l n="3.623">Perque deos comites, hac nuper sede locatos,</l>
            <l n="3.624">  Saepe meas illos increpuisse moras.</l>
            <l n="3.625">Nec timui de morte tamen, metus abfuit iste.</l>
            <l n="3.626">  Ei mihi" credibili fortior illa fuit.</l>
            <l n="3.627">Ne refer; aspexi non illo corpore digna</l>
            <l n="3.628">  Volnera Tartareas ausus adire domos.</l>
            <l n="3.629">At tu, seu ratio te nostris appulit oris</l>
            <l n="3.630">  Sive deus, regni commoda carpe mei.</l>
            <l n="3.631">Multa tibi memores, nil non debemus Elissae;</l>
            <l n="3.632">  Nomine grata tuo, grata sororis, eris."</l>
            <l n="3.633">Talia dicenti (neque enim spes altera restat)</l>
            <l n="3.634">  Credidit, errores exposuitque suos.</l>
            <l n="3.635">Utque domum intravit Tyrios induta paratus,</l>
            <l n="3.636">  Incipit Aeneas (cetera turba silet);</l>
            <l n="3.637">"Hanc tibi cur tradam, pia causa, Lavinia coniunx,</l>
            <l n="3.638">  Est mihi; consumpsi naufragus huius opes.</l>
            <l n="3.639">Orta Tyro est, regnum Libyca possedit in ora?</l>
            <l n="3.640">  Quam precor ut carae more sororis ames."</l>
            <l n="3.641">Omnia promittit falsumque Lavinia volnus</l>
            <l n="3.642">  Mente premit tacita dissimulatque fremens?</l>
            <l n="3.643">Donaque cum videat praeter sua lumina ferri</l>
            <l n="3.644">  Multa palam, mitti clam quoque multa putat.</l>
            <l n="3.645">Non habet exactum, quid agat? furialiter odit</l>
            <l n="3.646">  Et parat insidias et cupit ulta mori.</l>
            <l n="3.647">Nox erat; ante torum visa est adstare sororis</l>
            <l n="3.648">  Squalenti Dido sanguinulenta coma</l>
            <l n="3.649">Et "Fuge, ne dubita, maestum fuge" dicere "Tectum""</l>
            <l n="3.650">  Sub verbum querulas impulit aura fores.</l>
            <l n="3.651">Exilit et velox humili super arva fenestra</l>
            <l n="3.652">  Se iacit; audacem fecerat ipse timor.</l>
            <l n="3.653">Quaque metu rapitur, tunica velata recincta</l>
            <l n="3.654">  Currit, ut auditis territa damma lupis.</l>
            <l n="3.655">Corniger hanc tumidis rapuisse Numicius undis</l>
            <l n="3.656">  Creditur et stagnis occuluisse suis.</l>
            <l n="3.657">Sidonis interea magno clamore per agros</l>
            <l n="3.658">  Quaeritur; apparent signa notaeque pedum;</l>
            <l n="3.659">Ventum erat ad ripas; inerant vestigia ripis.</l>
            <l n="3.660">  Sustinuit tacitas conscius amnis aquas.</l>
            <l n="3.661">Ipsa loqui visa est "Placidi sum nympha Numici;</l>
            <l n="3.662">  Amne perenne latens Anna Perenna vocor."</l>
            <l n="3.663">Protinus erratis laeti vescuntur in agris</l>
            <l n="3.664">  Et celebrant largo seque diemque mero.</l>
            <l n="3.665">Sunt quibus haec Luna est, quia mensibus impleat annum?</l>
            <l n="3.666">  Pars Themin, Inachiam pars putat esse bovem.</l>
            <l n="3.667">Invenies, qui te nymphen Atlantida dicant</l>
            <l n="3.668">  Teque Iovi primos, Anna, dedisse cibos.</l>
            <l n="3.669">Haec quoque, quam referam, nostras pervenit ad aures</l>
            <l n="3.670">  Fama nec a veri dissidet illa fide.</l>
            <l n="3.671">Plebs vetus et nullis etiam nunc tuta tribunis</l>
            <l n="3.672">  Fugit et in Sacri vertice montis erat?</l>
            <l n="3.673">Iam quoque, quem secum tulerant, defecerat illos</l>
            <l n="3.674">  Victus et humanis usibus apta Ceres.</l>
            <l n="3.675">Orta suburbanis quaedam fuit Anna Bovillis,</l>
            <l n="3.676">  Pauper, sed multae sedulitatis anus.</l>
            <l n="3.677">Illa levi mitra canos incincta capillos</l>
            <l n="3.678">  Fingebat tremula rustica liba manu,</l>
            <l n="3.679">Atque ita per populum fumantia mane solebat</l>
            <l n="3.680">  Dividere; haec populo copia grata fuit.</l>
            <l n="3.681">Pace domi facta signum posuere Perennae,</l>
            <l n="3.682">  Quod sibi defectis illa ferebat opem.</l>
            <l n="3.683">Nunc mihi cur cantent superest obscena puellae</l>
            <l n="3.684">  Dicere? nam coeunt certaque probra canunt.</l>
            <l n="3.685">Nuper erat dea facta; venit Gradivus ad Annam</l>
            <l n="3.686">  Et cum seducta talia verba facit;</l>
            <l n="3.687">"Mense meo coleris, iunxi mea tempora tecum;</l>
            <l n="3.688">  Pendet ab officio spes mihi magna tuo.</l>
            <l n="3.689">Armifer armiferae correptus amore Minervae</l>
            <l n="3.690">  Uror et hoc longo tempore volnus alo.</l>
            <l n="3.691">Effice, di studio similes coeamus in unum;</l>
            <l n="3.692">  Conveniunt partes hae tibi, comis anus."</l>
            <l n="3.693">Dixerat. illa deum promisso ludit inani</l>
            <l n="3.694">  Et stultam dubia spem trahit usque mora.</l>
            <l n="3.695">Saepius instanti "Mandata peregimus," inquit</l>
            <l n="3.696">  "Evicta est, precibus vix dedit illa manus."</l>
            <l n="3.697">Credit amans thalamosque parat. deducitur illuc</l>
            <l n="3.698">  Anna tegens voltus, ut nova nupta, suos.</l>
            <l n="3.699">Oscula sumpturus subito Mars aspicit Annam;</l>
            <l n="3.700">  Nunc pudor elusum, nunc subit ira deum.</l>
            <l n="3.701">Ridet amatorem carae nova diva Minervae,</l>
            <l n="3.702">  Nec res hac Veneri gratior ulla fuit.</l>
            <l n="3.703">Inde ioci veteres obscenaque dicta canuntur,</l>
            <l n="3.704">  Et iuvat hanc magno verba dedisse deo.</l>
            <l n="3.705">Praeteriturus eram gladios in principe fixos,</l>
            <l n="3.706">  Cum sic a castis Vesta locuta focis;</l>
            <l n="3.707">"Ne dubita meminisse; meus fuit ille sacerdos,</l>
            <l n="3.708">  Sacrilegae telis me petiere manus.</l>
            <l n="3.709">Ipsa virum rapui simulacraque nuda reliqui;</l>
            <l n="3.710">  Quae cecidit ferro, Caesaris umbra fuit."</l>
            <l n="3.711">Ille quidem caelo positus Iovis atria vidit</l>
            <l n="3.712">  Et tenet in magno templa dicata foro.</l>
            <l n="3.713">At quicumque nefas ausi, prohibente deorum</l>
            <l n="3.714">  Numine, polluerant pontificale caput,</l>
            <l n="3.715">Morte iacent merita. testes estote Philippi,</l>
            <l n="3.716">  Et quorum sparsis ossibus albet humus.</l>
            <l n="3.717">Hoc opus, haec pietas, haec prima elementa fuerunt</l>
            <l n="3.718">  Caesaris, ulcisci iusta per arma patrem.</l>
            <l n="3.719">[16&amp; C?&amp; F?&amp;]</l>
            <l n="3.720">Postera cum teneras aurora refecerit herbas,</l>
            <l n="3.721">  Scorpios a prima parte videndus erit.</l>
            <l n="3.722">[17&amp; D?&amp; LIB?&amp;?; $?n?&amp;]</l>
            <l n="3.723">Tertia post Idus lux est celeberrima Baccho;</l>
            <l n="3.724">  Bacche, fave vati, dum tua festa cano.</l>
            <l n="3.725">Nec referam Semelen, ad quam nisi fulmina secum</l>
            <l n="3.726">  Iuppiter adferret, parvus inermis eras?</l>
            <l n="3.727">Nec, puer ut posses maturo tempore nasci,</l>
            <l n="3.728">  Expletum patrio corpore matris opus.</l>
            <l n="3.729">Sithonas et Scythicos longum narrare triumphos</l>
            <l n="3.730">  Et domitas gentes, turifer Inde, tuas.</l>
            <l n="3.731">Tu quoque Thebanae mala praeda tacebere matris,</l>
            <l n="3.732">  Inque tuum furiis acte, Lycurge, genu.</l>
            <l n="3.733">Ecce libet subitos pisces Tyrrhenaque monstra</l>
            <l n="3.734">  Dicere, sed non est carminis huius opus?</l>
            <l n="3.735">Carminis huius opus causas exponere, quare</l>
            <l n="3.736">  Vilis anus populos ad sua liba vocet.</l>
            <l n="3.737">Ante tuos ortus arae sine honore fuerunt,</l>
            <l n="3.738">  Liber, et in gelidis herba reperta focis.</l>
            <l n="3.739">Te memorant Gange totoque Oriente subacto</l>
            <l n="3.740">  Primitias magno seposuisse Iovi.</l>
            <l n="3.741">Cinnama tu primus captivaque tura dedisti</l>
            <l n="3.742">  Deque triumphato viscera tosta bove.</l>
            <l n="3.743">Nomine ab auctoris ducunt libamina nomen</l>
            <l n="3.744">  Libaque, quod sanctis pars datur inde focis.</l>
            <l n="3.745">Liba deo fiunt, sucis quia dulcibus idem</l>
            <l n="3.746">  Gaudet, et a Baccho mella reperta ferunt.</l>
            <l n="3.747">Ibat harenoso satyris comitatus ab Hebro</l>
            <l n="3.748">  (Non habet ingratos fabula nostra iocos),</l>
            <l n="3.749">Iamque erat ad Rhodopen Pangaeaque florida ventum;</l>
            <l n="3.750">  Aeriferae comitum concrepuere manus.</l>
            <l n="3.751">Ecce novae coeunt volucres tinnitibus actae,</l>
            <l n="3.752">  Quosque movent sonitus aera, sequuntur apes.</l>
            <l n="3.753">Colligit errantes et in arbore claudit inani</l>
            <l n="3.754">  Liber et inventi praemia mellis habet.</l>
            <l n="3.755">Ut satyri levisque senex tetigere saporem,</l>
            <l n="3.756">  Quaerebant flavos per nemus omne favos.</l>
            <l n="3.757">Audit in exesa stridorem examinis ulmo,</l>
            <l n="3.758">  Aspicit et ceras dissimulatque senex?</l>
            <l n="3.759">Utque piger pandi tergo residebat aselli,</l>
            <l n="3.760">  Applicat hunc ulmo corticibusque cavis.</l>
            <l n="3.761">Constitit ipse super ramoso stipite nixus</l>
            <l n="3.762">  Atque avide trunco condita mella petit.</l>
            <l n="3.763">Milia crabronum coeunt et vertice nudo</l>
            <l n="3.764">  Spicula defigunt oraque sima notant.</l>
            <l n="3.765">Ille cadit praeceps et calce feritur aselli</l>
            <l n="3.766">  Inclamatque suos auxiliumque rogat.</l>
            <l n="3.767">Concurrunt satyri turgentiaque ora parentis</l>
            <l n="3.768">  Rident; percusso claudicat ille genu.</l>
            <l n="3.769">Ridet et ipse deus limumque inducere monstrat?</l>
            <l n="3.770">  Hic paret monitis et linit ora luto.</l>
            <l n="3.771">Melle pater fruitur, liboque infusa calenti</l>
            <l n="3.772">  Iure repertori candida mella damus.</l>
            <l n="3.773">Femina cur presset, non est rationis opertae;</l>
            <l n="3.774">  Femineos thyrso concitat ille choros.</l>
            <l n="3.775">Cur anus hoc faciat, quaeris? vinosior aetas</l>
            <l n="3.776">  Haec est et gravidae munera vitis amat.</l>
            <l n="3.777">Cur hedera cincta est? hedera est gratissima Baccho;</l>
            <l n="3.778">  Hoc quoque cur ita sit, dicere nulla mora est.</l>
            <l n="3.779">Nysiadas nymphas puerum quaerente noverca</l>
            <l n="3.780">  Hanc frondem cunis opposuisse ferunt.</l>
            <l n="3.781">Restat, ut inveniam, quare toga libera detur</l>
            <l n="3.782">  Lucifero pueris, candide Bacche, tuo;</l>
            <l n="3.783">Sive quod ipse puer semper iuvenisque videris,</l>
            <l n="3.784">  Et media est aetas inter utrumque tibi;</l>
            <l n="3.785">Seu, quia tu pater es, patres sua pignora, natos,</l>
            <l n="3.786">  Commendant curae numinibusque tuis;</l>
            <l n="3.787">Sive, quod es Liber, vestis quoque libera per te</l>
            <l n="3.788">  Sumitur et vitae liberioris iter;</l>
            <l n="3.789">An quia, cum colerent prisci studiosius agros,</l>
            <l n="3.790">  Et faceret patrio rure senator opus,</l>
            <l n="3.791">Et caperet fasces a curvo consul aratro,</l>
            <l n="3.792">  Nec crimen duras esset habere manus,</l>
            <l n="3.793">Rusticus ad ludos populus veniebat in urbem</l>
            <l n="3.794">  (Sed dis, non studiis ille dabatur honor;</l>
            <l n="3.795">Luce sua ludos uvae commentor habebat,</l>
            <l n="3.796">  Quos cum taedifera nunc habet ille dea);</l>
            <l n="3.797">Ergo ut tironem celebrare frequentia posset,</l>
            <l n="3.798">  Visa dies dandae non aliena togae?</l>
            <l n="3.799">Mite caput, pater, huc placataque cornua vertas</l>
            <l n="3.800">  Et des ingenio vela secunda meo.</l>
            <l n="3.801">Itur ad Argeos (qui sint, sua pagina dicet)</l>
            <l n="3.802">  Hac, si commemini, praeteritaque die.</l>
            <l n="3.803">Stella Lycaoniam vergit declivis ad Arcton</l>
            <l n="3.804">  Miluus; haec illa nocte videnda venit.</l>
            <l n="3.805">Quid dederit volucri, si vis cognoscere, caelum;</l>
            <l n="3.806">  Saturnus regnis a Iove pulsus erat?</l>
            <l n="3.807">Concitat iratus validos Titanas in arma,</l>
            <l n="3.808">  Quaeque fuit fatis debita, temptat opem.</l>
            <l n="3.809">Matre satus Terra, monstrum mirabile, taurus</l>
            <l n="3.810">  Parte sui serpens posteriore fuit;</l>
            <l n="3.811">Hunc triplici muro lucis incluserat atris</l>
            <l n="3.812">  Parcarum monitu Styx violenta trium.</l>
            <l n="3.813">Viscera qui tauri flammis adolenda dedisset,</l>
            <l n="3.814">  Sors erat aeternos vincere posse deos.</l>
            <l n="3.815">Immolat hunc Briareus facta ex adamante securi,</l>
            <l n="3.816">  Et iam iam flammis exta daturus erat;</l>
            <l n="3.817">Iuppiter alitibus rapere imperat? attulit illi</l>
            <l n="3.818">  Miluus et meritis venit in astra suis.</l>
            <l n="3.819">[18&amp; E?&amp; C?&amp; 19&amp; F?&amp; QUIN?&amp;?; N?&amp; 20&amp; G?&amp; C?&amp; 21&amp; H?&amp; C?&amp; 22&amp; A?&amp; N?&amp;]</l>
            <l n="3.820">Una dies media est, et fiunt sacra Minervae,</l>
            <l n="3.821">  Nomina quae iunctis quinque diebus habent.</l>
            <l n="3.822">Sanguine prima vacat, nec fas concurrere ferro;</l>
            <l n="3.823">  Causa, quod est illa nata Minerva die.</l>
            <l n="3.824">Altera tresque super strata celebrantur harena;</l>
            <l n="3.825">  Ensibus exertis bellica laeta dea est.</l>
            <l n="3.826">Pallada nunc pueri teneraeque orate puellae;</l>
            <l n="3.827">  Qui bene placarit Pallada, doctus erit.</l>
            <l n="3.828">Pallade placata lanam mollire puellae</l>
            <l n="3.829">  Discant et plenas exonerare colos.</l>
            <l n="3.830">Illa etiam stantis radio percurrere telas</l>
            <l n="3.831">  Erudit et rarum pectine denset opus.</l>
            <l n="3.832">Hanc cole, qui maculas laesis de vestibus aufers,</l>
            <l n="3.833">  Hanc cole, velleribus quisquis a@ena paras?</l>
            <l n="3.834">Nec quisquam invita faciet bene vincula plantae</l>
            <l n="3.835">  Pallade, sit Tychio doctior ille licet?</l>
            <l n="3.836">Et licet antiquo manibus conlatus Epeo</l>
            <l n="3.837">  Sit prior, irata Pallade mancus erit.</l>
            <l n="3.838">Vos quoque, Phoebea morbos qui pellitis arte,</l>
            <l n="3.839">  Munera de vestris pauca referte deae;</l>
            <l n="3.840">Nec vos, turba fere censu fraudata, magistri,</l>
            <l n="3.841">  Spernite? discipulos attrahit illa novos;</l>
            <l n="3.842">Quique moves caelum, tabulamque coloribus uris,</l>
            <l n="3.843">  Quique facis docta mollia saxa manu.</l>
            <l n="3.844">Mille dea est operum; certe dea carminis illa est?</l>
            <l n="3.845">  Si mereor, studiis adsit amica meis.</l>
            <l n="3.846">Caelius ex alto qua mons descendit in aequum,</l>
            <l n="3.847">  Hic, ubi non plana est, sed prope plana via,</l>
            <l n="3.848">Parva licet videas Captae delubra Minervae,</l>
            <l n="3.849">  Quae dea natali coepit habere suo.</l>
            <l n="3.850">Nominis in dubio causa est. capitale vocamus</l>
            <l n="3.851">  Ingenium sollers; ingeniosa dea est.</l>
            <l n="3.852">An quia de capitis fertur sine matre paterni</l>
            <l n="3.853">  Vertice cum clipeo prosiluisse suo?</l>
            <l n="3.854">An quia perdomitis ad nos captiva Faliscis</l>
            <l n="3.855">  Venit? et hoc ipsum littera prisca docet.</l>
            <l n="3.856">An quod habet legem, capitis quae pendere poenas</l>
            <l n="3.857">  Ex illo iubeat furta reperta loco?</l>
            <l n="3.858">A quacumque trahis ratione vocabula, Pallas,</l>
            <l n="3.859">  Pro ducibus nostris aegida semper habe.</l>
            <l n="3.860">[23&amp; B?&amp; TUBIL?&amp;?; $?n?&amp;]</l>
            <l n="3.861">Summa dies e quinque tubas lustrare canoras</l>
            <l n="3.862">  Admonet et forti sacrificare deae.</l>
            <l n="3.863">Nunc potes ad solem sublato dicere voltu</l>
            <l n="3.864">  "Hic here Phrixeae vellera pressit ovis."</l>
            <l n="3.865">Seminibus tostis sceleratae fraude novercae</l>
            <l n="3.866">  Sustulerat nullas, ut solet, herba comas.</l>
            <l n="3.867">Mittitur ad tripodas, certa qui sorte reportet,</l>
            <l n="3.868">  Quam sterili terrae Delphicus edat opem.</l>
            <l n="3.869">Hic quoque corruptus cum semine nuntiat Helles</l>
            <l n="3.870">  Et iuvenis Phrixi funera sorte peti?</l>
            <l n="3.871">Utque recusantem cives et tempus et Ino</l>
            <l n="3.872">  Compulerunt regem iussa nefanda pati,</l>
            <l n="3.873">Et soror et Phrixus, velati tempora vittis,</l>
            <l n="3.874">  Stant simul ante aras iunctaque fata gemunt.</l>
            <l n="3.875">Aspicit hos, ut forte pependerat aethere, mater</l>
            <l n="3.876">  Et ferit attonita pectora nuda manu,</l>
            <l n="3.877">Inque draconigenam nimbis comitantibus urbem</l>
            <l n="3.878">  Desilit et natos eripit inde suos?</l>
            <l n="3.879">Utque fugam capiant, aries nitidissimus auro</l>
            <l n="3.880">  Traditur; ille vehit per freta longa duos.</l>
            <l n="3.881">Dicitur infirma cornu tenuisse sinistra</l>
            <l n="3.882">  Femina, cum de se nomina fecit aquae.</l>
            <l n="3.883">Paene simul periit, dum volt succurrere lapsae</l>
            <l n="3.884">  Frater, et extentas porrigit usque manus.</l>
            <l n="3.885">Flebat, ut amissa gemini consorte pericli,</l>
            <l n="3.886">  Caeruleo iunctam nescius esse deo.</l>
            <l n="3.887">Litoribus tactis aries fit sidus, at huius</l>
            <l n="3.888">  Pervenit in Colchas aurea lana domos.</l>
            <l n="3.889">[24&amp; C?&amp; Q?&amp;?; REX?; C?&amp;?; F?&amp; 25&amp; D?&amp; C?&amp; 26&amp; E?&amp; C?&amp;]</l>
            <l n="3.890">Tres ubi Luciferos veniens praemiserit Eos,</l>
            <l n="3.891">  Tempora nocturnis aequa diurna feres.</l>
            <l n="3.892">[F?&amp; $?n?&amp; hoc?; die Caesar?; Alexand?&amp;?; recepit 28&amp; G?&amp; C?&amp; 29&amp; H?&amp; C?&amp; 30&amp; A?&amp; C?&amp; ($?n?&amp;)]</l>
            <l n="3.893">Inde quater pastor saturos ubi clauserit haedos,</l>
            <l n="3.894">  Canuerint herbae rore recente quater,</l>
            <l n="3.895">Ianus adorandus cumque hoc Concordia mitis</l>
            <l n="3.896">  Et Romana Salus araque Pacis erit.</l>
            <l n="3.897">[31&amp; C?&amp; C?&amp;]</l>
            <l n="3.898">Luna regit mensis; huius quoque tempora mensis</l>
            <l n="3.899">  Finit Aventino Luna colenda iugo.</l>
         </div>
         <div n="4" type="book">
            <l n="4.1">"Alma, fave," dixi "Geminorum mater Amorum""</l>
            <l n="4.2">  Ad vatem voltus rettulit illa suos;</l>
            <l n="4.3">"Quid tibi" ait "Mecum? certe maiora canebas.</l>
            <l n="4.4">  Num vetus in molli pectore volnus habes?"</l>
            <l n="4.5">"Scis, dea," respondi "De volnere." risit, et aether</l>
            <l n="4.6">  Protinus ex illa parte serenus erat.</l>
            <l n="4.7">"Saucius an sanus numquid tua signa reliqui?</l>
            <l n="4.8">  Tu mihi propositum, tu mihi semper opus.</l>
            <l n="4.9">Quae decuit, primis sine crimine lusimus annis,</l>
            <l n="4.10">  Nunc teritur nostris area maior equis;</l>
            <l n="4.11">Tempora cum causis annalibus eruta priscis</l>
            <l n="4.12">  Lapsaque sub terras ortaque signa cano.</l>
            <l n="4.13">Venimus ad quartum, quo tu celeberrima mense;</l>
            <l n="4.14">  Et vatem et mensem scis, Venus, esse tuos."</l>
            <l n="4.15">Mota Cytheriaca leviter mea tempora myrto</l>
            <l n="4.16">  Contigit et "Coeptum perfice" dixit "Opus."</l>
            <l n="4.17">Sensimus, et causae subito patuere dierum;</l>
            <l n="4.18">  Dum licet et spirant flamina, navis eat.</l>
            <l n="4.19">Si qua tamen pars te de fastis tangere debet,</l>
            <l n="4.20">  Caesar, in Aprili, quo tenearis, habes.</l>
            <l n="4.21">Hic ad te magna descendit imagine mensis</l>
            <l n="4.22">  Et fit adoptiva nobilitate tuus.</l>
            <l n="4.23">Hoc pater Iliades, cum longum scriberet annum,</l>
            <l n="4.24">  Vidit et auctores rettulit ipse suos;</l>
            <l n="4.25">Utque fero Marti primam dedit ordine sortem,</l>
            <l n="4.26">  Quod sibi nascenti proxima causa fuit,</l>
            <l n="4.27">Sic Venerem gradibus multis in gente repertam</l>
            <l n="4.28">  Alterius voluit mensis habere locum?</l>
            <l n="4.29">Principiumque sui generis revolutaque quaerens</l>
            <l n="4.30">  Saecula cognatos venit adusque deos.</l>
            <l n="4.31">Dardanon Electra nesciret Atlantide natum</l>
            <l n="4.32">  Scilicet, Electram concubuisse Iovi?</l>
            <l n="4.33">Huius Erichthonius; Tros est generatus ab illo;</l>
            <l n="4.34">  Assaracon creat hic, Assaracusque Capyn.</l>
            <l n="4.35">Proximus Anchises, cum quo commune parentis</l>
            <l n="4.36">  Non dedignata est nomen habere Venus.</l>
            <l n="4.37">Hinc satus Aeneas, pietas spectata, per ignes</l>
            <l n="4.38">  Sacra patremque humeris, altera sacra, tulit.</l>
            <l n="4.39">Venimus ad felix aliquando nomen Iuli,</l>
            <l n="4.40">  Unde domus Teucros Iulia tangit avos.</l>
            <l n="4.41">Postumus hinc, qui quod silvis fuit ortus in altis,</l>
            <l n="4.42">  Silvius in Latia gente vocatus erat.</l>
            <l n="4.43">Isque, Latine, tibi pater est. subit Alba Latinum;</l>
            <l n="4.44">  Proximus est titulis Epytus, Alba, tuis.</l>
            <l n="4.45">Ille dedit Capyi recidiva vocabula Troiae</l>
            <l n="4.46">  Et tuus est idem, Calpete, factus avus.</l>
            <l n="4.47">Cumque patris regnum post hunc Tiberinus haberet,</l>
            <l n="4.48">  Dicitur in Tuscae gurgite mersus aquae.</l>
            <l n="4.49">Iam tamen Agrippan natum Remulumque nepotem</l>
            <l n="4.50">  Viderat; in Remulum fulmina missa ferunt.</l>
            <l n="4.51">Venit Aventinus post hos, locus unde vocatur,</l>
            <l n="4.52">  Mons quoque. post illum tradita regna Procae.</l>
            <l n="4.53">Quem sequitur duri Numitor germanus Amuli.</l>
            <l n="4.54">  Ilia cum Lauso de Numitore sati.</l>
            <l n="4.55">Ense cadit patruo Lausus; placet Ilia Marti</l>
            <l n="4.56">  Teque parit, gemino iuncte Quirine Remo.</l>
            <l n="4.57">Ille suos semper Venerem Martemque parentes</l>
            <l n="4.58">  Dixit et emeruit vocis habere fidem?</l>
            <l n="4.59">Neve secuturi possent nescire nepotes,</l>
            <l n="4.60">  Tempora dis generis continuata dedit.</l>
            <l n="4.61">Sed Veneris mensem Graio sermone notatum</l>
            <l n="4.62">  Auguror; a spumis est dea dicta maris.</l>
            <l n="4.63">Nec tibi sit mirum Graeco rem nomine dici?</l>
            <l n="4.64">  Itala nam tellus Graecia maior erat.</l>
            <l n="4.65">Venerat Evander plena cum classe suorum;</l>
            <l n="4.66">  Venerat Alcides, Graius uterque genus</l>
            <l n="4.67">(hospes Aventinis armentum pavit in herbis</l>
            <l n="4.68">  Claviger, et tanto est Albula pota deo);</l>
            <l n="4.69">Dux quoque Neritius? testes Laestrygones extant</l>
            <l n="4.70">  Et quod adhuc Circes nomina litus habet.</l>
            <l n="4.71">Et iam Telegoni, iam moenia Tiburis udi</l>
            <l n="4.72">  Stabant, Argolicae quod posuere manus.</l>
            <l n="4.73">Venerat Atridae fatis agitatus Halesus,</l>
            <l n="4.74">  A quo se dictam terra Falisca putat.</l>
            <l n="4.75">Adice Troianae suasorem Antenora pacis</l>
            <l n="4.76">  Et generum Oeniden, Apule Daune, tuum.</l>
            <l n="4.77">Serus ab Iliacis et post Antenora flammis</l>
            <l n="4.78">  Attulit Aeneas in loca nostra deos.</l>
            <l n="4.79">Huius erat Solymus Phrygia comes unus ab Ida,</l>
            <l n="4.80">  A quo Sulmonis moenia nomen habent,</l>
            <l n="4.81">Sulmonis gelidi, patriae, Germanice, nostrae.</l>
            <l n="4.82">  Me miserum, Scythico quam procul illa solo est"</l>
            <l n="4.83">Ergo ego tam longe- sed subprime, Musa, querellas"</l>
            <l n="4.84">  Non tibi sunt maesta sacra canenda lyra.</l>
            <l n="4.85">Quo non livor adit? sunt qui tibi mensis honorem</l>
            <l n="4.86">  Eripuisse velint invideantque, Venus.</l>
            <l n="4.87">Nam quia ver aperit tunc omnia, densaque cedit</l>
            <l n="4.88">  Frigoris asperitas, fetaque terra patet,</l>
            <l n="4.89">Aprilem memorant ab aperto tempore dictum,</l>
            <l n="4.90">  Quem Venus iniecta vindicat alma manu.</l>
            <l n="4.91">Illa quidem totum dignissima temperat orbem?</l>
            <l n="4.92">  Illa tenet nullo regna minora deo,</l>
            <l n="4.93">Iuraque dat caelo, terrae, natalibus undis,</l>
            <l n="4.94">  Perque suos initus continet omne genus.</l>
            <l n="4.95">Illa deos omnes (longum est numerare) creavit;</l>
            <l n="4.96">  Illa satis causas arboribusque dedit;</l>
            <l n="4.97">Illa rudes animos hominum contraxit in unum</l>
            <l n="4.98">  Et docuit iungi cum pare quemque sua.</l>
            <l n="4.99">Quid genus omne creat volucrum, nisi blanda voluptas?</l>
            <l n="4.100">  Nec coeant pecudes, si levis absit amor.</l>
            <l n="4.101">Cum mare trux aries cornu decertat? at idem</l>
            <l n="4.102">  Frontem dilectae laedere parcit ovis.</l>
            <l n="4.103">Deposita sequitur taurus feritate iuvencam,</l>
            <l n="4.104">  Quem toti saltus, quem nemus omne tremit.</l>
            <l n="4.105">Vis eadem, lato quodcumque sub aequore vivit,</l>
            <l n="4.106">  Servat et innumeris piscibus implet aquas.</l>
            <l n="4.107">Prima feros habitus homini detraxit; ab illa</l>
            <l n="4.108">  Venerunt cultus mundaque cura sui.</l>
            <l n="4.109">Primus amans carmen vigilatum nocte negata</l>
            <l n="4.110">  Dicitur ad clausas concinuisse fores,</l>
            <l n="4.111">Eloquiumque fuit duram exorare puellam,</l>
            <l n="4.112">  Proque sua causa quisque disertus erat.</l>
            <l n="4.113">Mille per hanc artes motae? studioque placendi</l>
            <l n="4.114">  Quae latuere prius, multa reperta ferunt.</l>
            <l n="4.115">Hanc quisquam titulo mensis spoliare secundi</l>
            <l n="4.116">  Audeat? a nobis sit furor iste procul.</l>
            <l n="4.117">Quid, quod ubique potens templisque frequentibus aucta,</l>
            <l n="4.118">  Urbe tamen nostra ius dea maius habet?</l>
            <l n="4.119">Pro Troia, Romane, tua Venus arma ferebat,</l>
            <l n="4.120">  Cum gemuit teneram cuspide laesa manum;</l>
            <l n="4.121">Caelestesque duas Troiano iudice vicit</l>
            <l n="4.122">  (A" nolim victas hoc meminisse deas"),</l>
            <l n="4.123">Assaracique nurus dicta est, ut scilicet olim</l>
            <l n="4.124">  Magnus Iuleos Caesar haberet avos.</l>
            <l n="4.125">Nec Veneri tempus quam ver erat aptius ullum;</l>
            <l n="4.126">  Vere nitent terrae, vere remissus ager,</l>
            <l n="4.127">Nunc herbae rupta tellure cacumina tollunt,</l>
            <l n="4.128">  Nunc tumido gemmas cortice palmes agit.</l>
            <l n="4.129">Et formosa Venus formoso tempore digna est,</l>
            <l n="4.130">  Utque solet, Marti continuata suo est;</l>
            <l n="4.131">Vere monet curvas materna per aequora puppes</l>
            <l n="4.132">  Ire nec hibernas iam timuisse minas.</l>
            <l n="4.133">[1&amp; C?&amp; K?&amp;?; A[PRIL?&amp;?; $?n?&amp;]]</l>
            <l n="4.134">Rite deam colitis Latiae matresque nurusque</l>
            <l n="4.135">  Et vos, quis vittae longaque vestis abest.</l>
            <l n="4.136">Aurea marmoreo redimicula demite collo,</l>
            <l n="4.137">  Demite divitias; tota lavanda dea est.</l>
            <l n="4.138">Aurea siccato redimicula reddite collo;</l>
            <l n="4.139">  Nunc alii flores, nunc nova danda rosa est.</l>
            <l n="4.140">Vos quoque sub viridi myrto iubet ipsa lavari;</l>
            <l n="4.141">  Causaque, cur iubeat (discite"), certa subest</l>
            <l n="4.142">Litore siccabat rorantes nuda capillos;</l>
            <l n="4.143">  Viderunt satyri, turba proterva, deam.</l>
            <l n="4.144">Sensit et opposita texit sua corpora myrto;</l>
            <l n="4.145">  Tuta fuit facto vosque referre iubet.</l>
            <l n="4.146">Discite nunc, quare Fortunae tura Virili</l>
            <l n="4.147">  Detis eo, calida qui locus umet aqua.</l>
            <l n="4.148">Accipit ille locus posito velamine cunctas</l>
            <l n="4.149">  Et vitium nudi corporis omne videt?</l>
            <l n="4.150">Ut tegat hoc celetque viros, Fortuna Virilis</l>
            <l n="4.151">  Praestat et hoc parvo ture rogata facit.</l>
            <l n="4.152">Nec pigeat tritum niveo cum lacte papaver</l>
            <l n="4.153">  Sumere et expressis mella liquata favis?</l>
            <l n="4.154">Cum primum cupido Venus est deducta marito,</l>
            <l n="4.155">  Hoc bibit; ex illo tempore nupta fuit.</l>
            <l n="4.156">Supplicibus verbis illam placate; sub illa</l>
            <l n="4.157">  Et forma et mores et bona fama manet.</l>
            <l n="4.158">Roma pudicitia proavorum tempore lapsa est;</l>
            <l n="4.159">  Cymaeam, veteres, consuluistis anum.</l>
            <l n="4.160">Templa iubet fieri Veneri, quibus ordine factis</l>
            <l n="4.161">  Inde Venus verso nomina corde tenet.</l>
            <l n="4.162">Semper ad Aeneadas placido, pulcherrima, voltu</l>
            <l n="4.163">  Respice totque tuas, diva, tuere nurus.</l>
            <l n="4.164">Dum loquor, elatae metuendus acumine caudae</l>
            <l n="4.165">  Scorpios in viridis praecipitatur aquas.</l>
            <l n="4.166">[2&amp; D?&amp; [F?&amp;]]</l>
            <l n="4.167">Nox ubi transierit, caelumque rubescere primo</l>
            <l n="4.168">  Coeperit, et tactae rore querentur aves,</l>
            <l n="4.169">Semiustamque facem vigilata nocte viator</l>
            <l n="4.170">  Ponet, et ad solitum rusticus ibit opus,</l>
            <l n="4.171">Pleiades incipient humeros relevare paternos,</l>
            <l n="4.172">  Quae septem dici, sex tamen esse solent;</l>
            <l n="4.173">Seu quod in amplexum sex hinc venere deorum,</l>
            <l n="4.174">  (Nam Steropen Marti concubuisse ferunt,</l>
            <l n="4.175">Neptuno Alcyonen et te, formosa Celaeno,</l>
            <l n="4.176">  Maian et Electram Taygetemque Iovi),</l>
            <l n="4.177">Septima mortali Merope tibi, Sisyphe, nupsit?</l>
            <l n="4.178">  Paenitet, et facti sola pudore latet;</l>
            <l n="4.179">Sive quod Electra Troiae spectare ruinas</l>
            <l n="4.180">  Non tulit, ante oculos opposuitque manum.</l>
            <l n="4.181">[3&amp; E?&amp; C?&amp; 4&amp; F?&amp; C?&amp; ludi?; Matr?&amp;?; Mag?&amp;]</l>
            <l n="4.182">Ter sine perpetuo caelum versetur in axe,</l>
            <l n="4.183">  Ter iungat Titan terque resolvat equos,</l>
            <l n="4.184">Protinus inflexo Berecyntia tibia cornu</l>
            <l n="4.185">  Flabit, et Idaeae festa parentis erunt.</l>
            <l n="4.186">Ibunt semimares et inania tympana tundent,</l>
            <l n="4.187">  Aeraque tinnitus aere repulsa dabunt;</l>
            <l n="4.188">Ipsa sedens molli comitum cervice feretur</l>
            <l n="4.189">  Urbis per medias exululata vias.</l>
            <l n="4.190">Scaena sonat, ludique vocant. spectate, Quirites,</l>
            <l n="4.191">  Et fora Marte suo litigiosa vacent.</l>
            <l n="4.192">Quaerere multa libet, sed me sonus aeris acuti</l>
            <l n="4.193">  Terret et horrendo lotos adunca sono.</l>
            <l n="4.194">"Da, dea, quem sciter." doctas Cybele@ia neptes</l>
            <l n="4.195">  Vidit et has curae iussit adesse meae.</l>
            <l n="4.196">"Pandite, mandati memores, Heliconis alumnae,</l>
            <l n="4.197">  Gaudeat assiduo cur dea Magna sono."</l>
            <l n="4.198">Sic ego. sic Erato (mensis Cythere@ius illi</l>
            <l n="4.199">  Cessit, quod teneri nomen amoris habet);</l>
            <l n="4.200">"Reddita Saturno sors haec erat, ""Optime regum,</l>
            <l n="4.201">  A nato sceptris excutiere tuis.""</l>
            <l n="4.202">Ille suam metuens, ut quaeque erat edita, prolem</l>
            <l n="4.203">  Devorat, immersam visceribusque tenet.</l>
            <l n="4.204">Saepe Rhea questa est, totiens fecunda nec umquam</l>
            <l n="4.205">  Mater, et indoluit fertilitate sua.</l>
            <l n="4.206">Iuppiter ortus erat (pro magno teste vetustas</l>
            <l n="4.207">  Creditur? acceptam parce movere fidem);</l>
            <l n="4.208">Veste latens saxum caelesti gutture sedit;</l>
            <l n="4.209">  Sic genitor fatis decipiendus erat.</l>
            <l n="4.210">Ardua iamdudum resonat tinnitibus Ide,</l>
            <l n="4.211">  Tutus ut infanti vagiat ore puer.</l>
            <l n="4.212">Pars clipeos rudibus, galeas pars tundit inanes;</l>
            <l n="4.213">  Hoc Curetes habent, hoc Corybantes opus.</l>
            <l n="4.214">Res latuit, priscique manent imitamina facti?</l>
            <l n="4.215">  Aera deae comites raucaque terga movent.</l>
            <l n="4.216">Cymbala pro galeis, pro scutis tympana pulsant?</l>
            <l n="4.217">  Tibia dat Phrygios, ut dedit ante, modos."</l>
            <l n="4.218">Desierat. coepi; "Cur huic genus acre leonum</l>
            <l n="4.219">  Praebent insolitas ad iuga curva iubas?"</l>
            <l n="4.220">Desieram. coepit; "Feritas mollita per illam</l>
            <l n="4.221">  Creditur? id curru testificata suo est."</l>
            <l n="4.222">"At cur turrifera caput est onerata corona?</l>
            <l n="4.223">  An primis turres urbibus illa dedit?"</l>
            <l n="4.224">Annuit. "Unde venit" dixi "Sua membra secandi</l>
            <l n="4.225">  Impetus?" ut tacui, Pieris orsa loqui;</l>
            <l n="4.226">"Phryx puer in silvis, facie spectabilis, Attis</l>
            <l n="4.227">  Turrigeram casto vinxit amore deam.</l>
            <l n="4.228">Hunc sibi servari voluit, sua templa tueri,</l>
            <l n="4.229">  Et dixit ""Semper fac puer esse velis.""</l>
            <l n="4.230">Ille fidem iussis dedit et ""Si mentiar,"" inquit</l>
            <l n="4.231">  ""Ultima, qua fallam, sit Venus illa mihi.""</l>
            <l n="4.232">Fallit et in nympha Sagaritide desinit esse</l>
            <l n="4.233">  Quod fuit; hinc poenas exigit ira deae.</l>
            <l n="4.234">Naida volneribus succidit in arbore factis,</l>
            <l n="4.235">  Illa perit; fatum Naidos arbor erat.</l>
            <l n="4.236">Hic furit et credens thalami procumbere tectum</l>
            <l n="4.237">  Effugit et cursu Dindyma summa petit</l>
            <l n="4.238">Et modo ""Tolle faces""" ""Remove"" modo ""Verbera""" clamat?</l>
            <l n="4.239">  Saepe Palaestinas iurat adesse deas.</l>
            <l n="4.240">Ille etiam saxo corpus laniavit acuto,</l>
            <l n="4.241">  Longaque in immundo pulvere tracta coma est,</l>
            <l n="4.242">Voxque fuit ""Merui" meritas do sanguine poenas.</l>
            <l n="4.243">  A" pereant partes, quae nocuere mihi"</l>
            <l n="4.244">A" pereant"" dicebat adhuc, onus inguinis aufert,</l>
            <l n="4.245">  Nullaque sunt subito signa relicta viri.</l>
            <l n="4.246">Venit in exemplum furor hic, mollesque ministri</l>
            <l n="4.247">  Caedunt iactatis vilia membra comis."</l>
            <l n="4.248">Talibus Aoniae facunda voce Camenae</l>
            <l n="4.249">  Reddita quaesiti causa furoris erat.</l>
            <l n="4.250">"Hoc quoque, dux operis, moneas, precor, unde petita</l>
            <l n="4.251">  Venerit. an nostra semper in urbe fuit?"</l>
            <l n="4.252">"Dindymon et Cybelen et amoenam fontibus Iden</l>
            <l n="4.253">  Semper et Iliacas Mater amavit opes;</l>
            <l n="4.254">Cum Troiam Aeneas Italos portaret in agros,</l>
            <l n="4.255">  Est dea sacriferas paene secuta rates,</l>
            <l n="4.256">Sed nondum fatis Latio sua numina posci</l>
            <l n="4.257">  Senserat, adsuetis substiteratque locis.</l>
            <l n="4.258">Post, ut Roma potens opibus iam saecula quinque</l>
            <l n="4.259">  Vidit et edomito sustulit orbe caput,</l>
            <l n="4.260">Carminis Euboici fatalia verba sacerdos</l>
            <l n="4.261">  Inspicit? inspectum tale fuisse ferunt;</l>
            <l n="4.262">""Mater abest; matrem iubeo, Romane, requiras.</l>
            <l n="4.263">  Cum veniet, casta est accipienda manu.""</l>
            <l n="4.264">Obscurae sortis patres ambagibus errant,</l>
            <l n="4.265">  Quaeve parens absit, quove petenda loco.</l>
            <l n="4.266">Consulitur Paean, ""Divum""Que ""Arcessite Matrem,""</l>
            <l n="4.267">  Inquit ""In Idaeo est invenienda iugo.""</l>
            <l n="4.268">Mittuntur proceres. Phrygiae tunc sceptra tenebat</l>
            <l n="4.269">  Attalus; Ausoniis rem negat ille viris.</l>
            <l n="4.270">Mira canam. longo tremuit cum murmure tellus,</l>
            <l n="4.271">  Et sic est adytis diva locuta suis;</l>
            <l n="4.272">""Ipsa peti volui, nec sit mora, mitte volentem.</l>
            <l n="4.273">  Dignus Roma locus, quo deus omnis eat.""</l>
            <l n="4.274">Ille soni terrore pavens ""Proficiscere,"" dixit</l>
            <l n="4.275">  ""Nostra eris; in Phrygios Roma refertur avos.""</l>
            <l n="4.276">Protinus innumerae caedunt pineta secures</l>
            <l n="4.277">  Illa, quibus fugiens Phryx pius usus erat;</l>
            <l n="4.278">Mille manus coeunt, et picta coloribus ustis</l>
            <l n="4.279">  Caelestum Matrem concava puppis habet.</l>
            <l n="4.280">Illa sui per aquas fertur tutissima nati</l>
            <l n="4.281">  Longaque Phrixeae stagna sororis adit</l>
            <l n="4.282">Rhoeteumque rapax Sigeaque litora transit</l>
            <l n="4.283">  Et Tenedum et veteres Eetionis opes.</l>
            <l n="4.284">Cyclades excipiunt, Lesbo post terga relicta,</l>
            <l n="4.285">  Quaeque Carysteis frangitur unda vadis.</l>
            <l n="4.286">Transit et Icarium, lapsas ubi perdidit alas</l>
            <l n="4.287">  Icarus et vastae nomina fecit aquae.</l>
            <l n="4.288">Tum laeva Creten, dextra Pelope@idas undas</l>
            <l n="4.289">  Deserit et Veneris sacra Cythera petit.</l>
            <l n="4.290">Hinc mare Trinacrium, candens ubi tinguere ferrum</l>
            <l n="4.291">  Brontes et Steropes Acmonidesque solent,</l>
            <l n="4.292">Aequoraque Afra legit Sardoaque regna sinistris</l>
            <l n="4.293">  Respicit a remis Ausoniamque tenet.</l>
            <l n="4.294">Ostia contigerat, qua se Tiberinus in altum</l>
            <l n="4.295">  Dividit et campo liberiore natat;</l>
            <l n="4.296">Omnis eques mixtaque gravis cum plebe senatus</l>
            <l n="4.297">  Obvius ad Tusci fluminis ora venit.</l>
            <l n="4.298">Procedunt pariter matres nataeque nurusque</l>
            <l n="4.299">  Quaeque colunt sanctos virginitate focos.</l>
            <l n="4.300">Sedula fune viri contento brachia lassant;</l>
            <l n="4.301">  Vix subit adversas hospita navis aquas.</l>
            <l n="4.302">Sicca diu fuerat tellus, sitis usserat herbas;</l>
            <l n="4.303">  Sedit limoso pressa carina vado.</l>
            <l n="4.304">Quisquis adest operi, plus quam pro parte laborat,</l>
            <l n="4.305">  Adiuvat et fortis voce sonante manus.</l>
            <l n="4.306">Illa velut medio stabilis sedet insula ponto;</l>
            <l n="4.307">  Attoniti monstro stantque paventque viri.</l>
            <l n="4.308">Claudia Quinta genus Clauso referebat ab alto,</l>
            <l n="4.309">  Nec facies impar nobilitate fuit;</l>
            <l n="4.310">Casta quidem, sed non et credita; rumor iniquus</l>
            <l n="4.311">  Laeserat, et falsi criminis acta rea est?</l>
            <l n="4.312">Cultus et ornatis varie prodisse capillis</l>
            <l n="4.313">  Obfuit, ad rigidos promptaque lingua senes.</l>
            <l n="4.314">Conscia mens recti famae mendacia risit,</l>
            <l n="4.315">  Sed nos in vitium credula turba sumus.</l>
            <l n="4.316">Haec ubi castarum processit ab agmine matrum</l>
            <l n="4.317">  Et manibus puram fluminis hausit aquam,</l>
            <l n="4.318">Ter caput inrorat, ter tollit in aethera palmas</l>
            <l n="4.319">  (Quicumque aspiciunt, mente carere putant)</l>
            <l n="4.320">Summissoque genu voltus in imagine divae</l>
            <l n="4.321">  Figit et hos edit crine iacente sonos;</l>
            <l n="4.322">""Supplicis, alma, tuae, genetrix fecunda deorum,</l>
            <l n="4.323">  Accipe sub certa condicione preces.</l>
            <l n="4.324">Casta negor. si tu damnas, meruisse fatebor?</l>
            <l n="4.325">  Morte luam poenas iudice victa dea.</l>
            <l n="4.326">Sed si crimen abest, tu nostrae pignora vitae</l>
            <l n="4.327">  Re dabis et castas casta sequere manus.""</l>
            <l n="4.328">Dixit et exiguo funem conamine traxit</l>
            <l n="4.329">  (Mira, sed et scaena testificata loquar);</l>
            <l n="4.330">Mota dea est sequiturque ducem laudatque sequendo;</l>
            <l n="4.331">  Index laetitiae fertur ad astra sonus.</l>
            <l n="4.332">Fluminis ad flexum veniunt (Tiberina priores</l>
            <l n="4.333">  Atria dixerunt), unde sinister abit.</l>
            <l n="4.334">Nox aderat; querno religant in stipite funem</l>
            <l n="4.335">  Dantque levi somno corpora functa cibo.</l>
            <l n="4.336">Lux aderat; querno solvunt a stipite funem?</l>
            <l n="4.337">  Ante tamen posito tura dedere foco,</l>
            <l n="4.338">Ante coronarunt puppem et sine labe iuvencam</l>
            <l n="4.339">  Mactarunt operum coniugiique rudem.</l>
            <l n="4.340">Est locus, in Tiberim qua lubricus influit Almo</l>
            <l n="4.341">  Et nomen magno perdit in amne minor;</l>
            <l n="4.342">Illic purpurea canus cum veste sacerdos</l>
            <l n="4.343">  Almonis dominam sacraque lavit aquis.</l>
            <l n="4.344">Exululant comites, furiosaque tibia flatur,</l>
            <l n="4.345">  Et feriunt molles taurea terga manus.</l>
            <l n="4.346">Claudia praecedit laeto celeberrima voltu,</l>
            <l n="4.347">  Credita vix tandem teste pudica dea?</l>
            <l n="4.348">Ipsa sedens plaustro porta est invecta Capena;</l>
            <l n="4.349">  Sparguntur iunctae flore recente boves.</l>
            <l n="4.350">Nasica accepit. templi non perstitit auctor;</l>
            <l n="4.351">  Augustus nunc est, ante Metellus erat."</l>
            <l n="4.352">Substitit hic Erato. mora fit? sic cetera quaero;</l>
            <l n="4.353">  "Dic," inquam "Parva cur stipe quaerat opes."</l>
            <l n="4.354">"Contulit aes populus, de quo delubra Metellus</l>
            <l n="4.355">  Fecit," ait "Dandae mos stipis inde manet."</l>
            <l n="4.356">Cur vicibus factis ineant convivia, quaero,</l>
            <l n="4.357">  Tunc magis, indictas concelebrentque dapes.</l>
            <l n="4.358">"Quod bene mutarit sedem Berecyntia," dixit</l>
            <l n="4.359">  "Captant mutatis sedibus omen idem."</l>
            <l n="4.360">Institeram, quare primi Megalesia ludi</l>
            <l n="4.361">  Urbe forent nostra, cum dea (sensit enim)</l>
            <l n="4.362">"Illa deos" inquit "Peperit. cessere parenti,</l>
            <l n="4.363">  Principiumque dati Mater honoris habet."</l>
            <l n="4.364">"Cur igitur Gallos, qui se excidere, vocamus,</l>
            <l n="4.365">  Cum tanto a Phrygia Gallica distet humus?"</l>
            <l n="4.366">"Inter" ait "Viridem Cybelen altasque Celaenas</l>
            <l n="4.367">  Amnis it insana, nomine Gallus, aqua.</l>
            <l n="4.368">Qui bibit inde, furit; procul hinc discedite, quis est</l>
            <l n="4.369">  Cura bonae mentis; qui bibit inde, furit."</l>
            <l n="4.370">"Non pudet herbosum" dixi "Posuisse moretum</l>
            <l n="4.371">  In dominae mensis. an sua causa subest?"</l>
            <l n="4.372">"Lacte mero veteres usi narrantur et herbis,</l>
            <l n="4.373">  Sponte sua si quas terra ferebat" ait.</l>
            <l n="4.374">"Candidus elisae miscetur caseus herbae,</l>
            <l n="4.375">  Cognoscat priscos ut dea prisca cibos."</l>
            <l n="4.376">[5&amp; G?&amp; NON?&amp; ludi]</l>
            <l n="4.377">Postera cum caelo motis Pallantias astris</l>
            <l n="4.378">  Fulserit, et niveos Luna levarit equos,</l>
            <l n="4.379">Qui dicet "Quondam sacrata est colle Quirini</l>
            <l n="4.380">  Hac Fortuna die Publica," verus erit.</l>
            <l n="4.381">[6&amp; H?&amp; $?n?&amp; ludi 7&amp; A?&amp; N?&amp; ludi 8&amp; B?&amp; N?&amp; ludi 9&amp; C?&amp; N?&amp; ludi]</l>
            <l n="4.382">Tertia lux (memini) ludis erat, ac mihi quidam</l>
            <l n="4.383">  Spectanti senior continuusque loco</l>
            <l n="4.384">"Haec" ait "Illa dies, Libycis qua Caesar in oris</l>
            <l n="4.385">  Perfida magnanimi contudit arma Iubae.</l>
            <l n="4.386">Dux mihi Caesar erat, sub quo meruisse tribunus</l>
            <l n="4.387">  Glorior; officio praefuit ille meo.</l>
            <l n="4.388">Hanc ego militia sedem, tu pace parasti,</l>
            <l n="4.389">  Inter bis quinos usus honore viros."</l>
            <l n="4.390">Plura locuturi subito seducimur imbre;</l>
            <l n="4.391">  Pendula caelestis Libra movebat aquas.</l>
            <l n="4.392">Ante tamen, quam summa dies spectacula sistat,</l>
            <l n="4.393">  Ensifer Orion aequore mersus erit.</l>
            <l n="4.394">[10&amp; D?&amp; N?&amp; lud?&amp;?; in?; Cir?&amp;]</l>
            <l n="4.395">Proxima victricem cum Romam inspexerit Eos,</l>
            <l n="4.396">  Et dederit Phoebo stella fugata locum,</l>
            <l n="4.397">Circus erit pompa celeber numeroque deorum,</l>
            <l n="4.398">  Primaque ventosis palma petetur equis.</l>
            <l n="4.399">[11&amp; E?&amp; N?&amp; 12&amp; F?&amp; N?&amp; ludi?; Cereri]</l>
            <l n="4.400">Hinc Cereris ludi. non est opus indice causae?</l>
            <l n="4.401">  Sponte deae munus promeritumque patet.</l>
            <l n="4.402">Panis erat primis virides mortalibus herbae,</l>
            <l n="4.403">  Quas tellus nullo sollicitante dabat?</l>
            <l n="4.404">Et modo carpebant vivax e cespite gramen,</l>
            <l n="4.405">  Nunc epulae tenera fronde cacumen erant.</l>
            <l n="4.406">Postmodo glans nata est; bene erat iam glande reperta,</l>
            <l n="4.407">  Duraque magnificas quercus habebat opes.</l>
            <l n="4.408">Prima Ceres homine ad meliora alimenta vocato</l>
            <l n="4.409">  Mutavit glandes utiliore cibo.</l>
            <l n="4.410">Illa iugo tauros collum praebere coegit;</l>
            <l n="4.411">  Tunc primum soles eruta vidit humus.</l>
            <l n="4.412">Aes erat in pretio, chalybe@ia massa latebat;</l>
            <l n="4.413">  Eheu" perpetuo debuit illa tegi.</l>
            <l n="4.414">Pace Ceres laeta est? et vos orate, coloni,</l>
            <l n="4.415">  Perpetuam pacem pacificumque ducem.</l>
            <l n="4.416">Farra deae micaeque licet salientis honorem</l>
            <l n="4.417">  Detis et in veteres turea grana focos,</l>
            <l n="4.418">Et, si tura aberunt, unctas accendite taedas;</l>
            <l n="4.419">  Parva bonae Cereri, sint modo casta, placent.</l>
            <l n="4.420">A bove succincti cultros removete ministri;</l>
            <l n="4.421">  Bos aret? ignavam sacrificate suem.</l>
            <l n="4.422">Apta iugo cervix non est ferienda securi;</l>
            <l n="4.423">  Vivat et in dura saepe laboret humo.</l>
            <l n="4.424">Exigit ipse locus, raptus ut virginis edam;</l>
            <l n="4.425">  Plura recognosces, pauca docendus eris.</l>
            <l n="4.426">Terra tribus scopulis vastum procurrit in aequor</l>
            <l n="4.427">  Trinacris, a positu nomen adepta loci,</l>
            <l n="4.428">Grata domus Cereri. multas ea possidet urbes,</l>
            <l n="4.429">  In quibus est culto fertilis Henna solo.</l>
            <l n="4.430">Frigida caelestum matres Arethusa vocarat;</l>
            <l n="4.431">  Venerat ad sacras et dea flava dapes.</l>
            <l n="4.432">Filia, consuetis ut erat comitata puellis,</l>
            <l n="4.433">  Errabat nudo per sua prata pede.</l>
            <l n="4.434">Valle sub umbrosa locus est aspergine multa</l>
            <l n="4.435">  Uvidus ex alto desilientis aquae.</l>
            <l n="4.436">Tot fuerant illic, quot habet natura, colores,</l>
            <l n="4.437">  Pictaque dissimili flore nitebat humus.</l>
            <l n="4.438">Quam simul aspexit, "Comites, accedite" dixit</l>
            <l n="4.439">  "Et mecum plenos flore referte sinus."</l>
            <l n="4.440">Praeda puellares animos prolectat inanis,</l>
            <l n="4.441">  Et non sentitur sedulitate labor.</l>
            <l n="4.442">Haec implet lento calathos e vimine nexos,</l>
            <l n="4.443">  Haec gremium, laxos degravat illa sinus;</l>
            <l n="4.444">Illa legit calthas, huic sunt violaria curae,</l>
            <l n="4.445">  Illa papavereas subsecat ungue comas;</l>
            <l n="4.446">Has, hyacinthe, tenes? illas, amarante, moraris;</l>
            <l n="4.447">  Pars thyma, pars rorem, pars meliloton amat.</l>
            <l n="4.448">Plurima lecta rosa est, sunt et sine nomine flores?</l>
            <l n="4.449">  Ipsa crocos tenues liliaque alba legit.</l>
            <l n="4.450">Carpendi studio paulatim longius itur,</l>
            <l n="4.451">  Et dominam casu nulla secuta comes.</l>
            <l n="4.452">Hanc videt et visam patruus velociter aufert</l>
            <l n="4.453">  Regnaque caeruleis in sua portat equis.</l>
            <l n="4.454">Illa quidem clamabat "Io, carissima mater,</l>
            <l n="4.455">  Auferor"" ipsa suos abscideratque sinus;</l>
            <l n="4.456">Panditur interea Diti via, namque diurnum</l>
            <l n="4.457">  Lumen inadsueti vix patiuntur equi.</l>
            <l n="4.458">At chorus aequalis, cumulatis flore canistris,</l>
            <l n="4.459">  "Persephone," clamant "Ad tua dona veni""</l>
            <l n="4.460">Ut clamata silet, montes ululatibus implent</l>
            <l n="4.461">  Et feriunt maesta pectora nuda manu.</l>
            <l n="4.462">Attonita est plangore Ceres (modo venerat Hennam)</l>
            <l n="4.463">  Nec mora, "Me miseram" filia," dixit "Ubi es?"</l>
            <l n="4.464">Mentis inops rapitur, quales audire solemus</l>
            <l n="4.465">  Thre@icias fusis maenadas ire comis.</l>
            <l n="4.466">Ut vitulo mugit sua mater ab ubere rapto</l>
            <l n="4.467">  Et quaerit fetus per nemus omne suos;</l>
            <l n="4.468">Sic dea nec retinet gemitus et concita cursu</l>
            <l n="4.469">  Fertur et a campis incipit, Henna, tuis.</l>
            <l n="4.470">Inde puellaris nacta est vestigia plantae</l>
            <l n="4.471">  Et pressam noto pondere vidit humum?</l>
            <l n="4.472">Forsitan illa dies erroris summa fuisset,</l>
            <l n="4.473">  Si non turbassent signa reperta sues.</l>
            <l n="4.474">Iamque Leontinos Amenanaque flumina cursu</l>
            <l n="4.475">  Praeterit et ripas, herbifer Aci, tuas?</l>
            <l n="4.476">Praeterit et Cyanen et fontes lenis Anapi</l>
            <l n="4.477">  Et te, verticibus non adeunde Gela.</l>
            <l n="4.478">Liquerat Ortygien Megareaque Pantagienque,</l>
            <l n="4.479">  Quaque Symaetheas accipit aequor aquas,</l>
            <l n="4.480">Antraque Cyclopum positis exusta caminis,</l>
            <l n="4.481">  Quique locus curvae nomina falcis habet,</l>
            <l n="4.482">Himeraque et Didymen Acragantaque Tauromenumque</l>
            <l n="4.483">  Sacrarumque Melan pascua laeta boum.</l>
            <l n="4.484">Hinc Camerinan adit Thapsonque et Heloria Tempe,</l>
            <l n="4.485">  Quaque iacet Zephyro semper apertus Eryx.</l>
            <l n="4.486">Iamque Peloriadem Lilybaeaque, iamque Pachynon</l>
            <l n="4.487">  Lustrarat, terrae cornua trina suae.</l>
            <l n="4.488">Quacumque ingreditur, miseris loca cuncta querellis</l>
            <l n="4.489">  Implet, ut amissum cum gemit ales Ityn,</l>
            <l n="4.490">Perque vices modo "Persephone"" modo "Filia"" clamat,</l>
            <l n="4.491">  Clamat et alternis nomen utrumque ciet.</l>
            <l n="4.492">Sed neque Persephone Cererem nec filia matrem</l>
            <l n="4.493">  Audit, et alternis nomen utrumque perit?</l>
            <l n="4.494">Unaque, pastorem vidisset an arva colentem,</l>
            <l n="4.495">  Vox erat "Hac gressus ecqua puella tulit?"</l>
            <l n="4.496">Iam color unus inest rebus, tenebrisque teguntur</l>
            <l n="4.497">  Omnia, iam vigiles conticuere canes;</l>
            <l n="4.498">Alta iacet vasti super ora Typho@eos Aetne,</l>
            <l n="4.499">  Cuius anhelatis ignibus ardet humus?</l>
            <l n="4.500">Illic accendit geminas pro lampade pinus;</l>
            <l n="4.501">  Hinc Cereris sacris nunc quoque taeda datur.</l>
            <l n="4.502">Est specus exesi structura pumicis asper,</l>
            <l n="4.503">  Non homini regio, non adeunda ferae;</l>
            <l n="4.504">Quo simul ac venit, frenatos curribus angues</l>
            <l n="4.505">  Iungit et aequoreas sicca pererrat aquas.</l>
            <l n="4.506">Effugit et Syrtes et te, Zanclaea Charybdis,</l>
            <l n="4.507">  Et vos, Nisaei, naufraga monstra, canes,</l>
            <l n="4.508">Hadriacumque patens late bimaremque Corinthum;</l>
            <l n="4.509">  Sic venit ad portus, Attica terra, tuos.</l>
            <l n="4.510">Hic primum sedit gelido maestissima saxo;</l>
            <l n="4.511">  Illud Cecropidae nunc quoque triste vocant.</l>
            <l n="4.512">Sub Iove duravit multis inmota diebus,</l>
            <l n="4.513">  Et lunae patiens et pluvialis aquae.</l>
            <l n="4.514">Fors sua cuique loco est; quod nunc Cerialis Eleusin</l>
            <l n="4.515">  Dicitur, hoc Celei rura fuere senis.</l>
            <l n="4.516">Ille domum glandes excussaque mora rubetis</l>
            <l n="4.517">  Portat et arsuris arida ligna focis.</l>
            <l n="4.518">Filia parva duas redigebat monte capellas,</l>
            <l n="4.519">  Et tener in cunis filius aeger erat.</l>
            <l n="4.520">"Mater"" ait virgo (mota est dea nomine matris)</l>
            <l n="4.521">  "Quid facis in solis incomitata locis?"</l>
            <l n="4.522">Restitit et senior, quamvis onus urget, et orat,</l>
            <l n="4.523">  Tecta suae subeat quantulacumque casae.</l>
            <l n="4.524">Illa negat. simularat anum mitraque capillos</l>
            <l n="4.525">  Presserat. instanti talia dicta refert;</l>
            <l n="4.526">"Sospes eas semperque parens" mihi filia rapta est.</l>
            <l n="4.527">  Heu, melior quanto sors tua sorte mea est""</l>
            <l n="4.528">Dixit, et ut lacrimae (neque enim lacrimare deorum est)</l>
            <l n="4.529">  Decidit in tepidos lucida gutta sinus.</l>
            <l n="4.530">Flent pariter molles animis virgoque senexque?</l>
            <l n="4.531">  E quibus haec iusti verba fuere senis;</l>
            <l n="4.532">"Sic tibi, quam raptam quaeris, sit filia sospes,</l>
            <l n="4.533">  Surge nec exiguae despice tecta casae."</l>
            <l n="4.534">Cui dea "Duc"" inquit "Scisti, qua cogere posses,"</l>
            <l n="4.535">  Seque levat saxo subsequiturque senem.</l>
            <l n="4.536">Dux comiti narrat, quam sit sibi filius aeger</l>
            <l n="4.537">  Nec capiat somnos invigiletque malis.</l>
            <l n="4.538">Illa soporiferum, parvos initura penates,</l>
            <l n="4.539">  Colligit agresti lene papaver humo?</l>
            <l n="4.540">Dum legit, oblito fertur gustasse palato</l>
            <l n="4.541">  Longamque imprudens exsoluisse famem.</l>
            <l n="4.542">Quae quia principio posuit ieiunia noctis,</l>
            <l n="4.543">  Tempus habent mystae sidera visa cibi.</l>
            <l n="4.544">Limen ut intravit, luctus videt omnia plena;</l>
            <l n="4.545">  Iam spes in puero nulla salutis erat.</l>
            <l n="4.546">Matre salutata (mater Metanira vocatur)</l>
            <l n="4.547">  Iungere dignata est os puerile suo.</l>
            <l n="4.548">Pallor abit, subitasque vident in corpore vires;</l>
            <l n="4.549">  Tantus caelesti venit ab ore vigor.</l>
            <l n="4.550">Tota domus laeta est, hoc est materque paterque</l>
            <l n="4.551">  Nataque; tres illi tota fuere domus.</l>
            <l n="4.552">Mox epulas ponunt, liquefacta coagula lacte</l>
            <l n="4.553">  Pomaque et in ceris aurea mella suis.</l>
            <l n="4.554">Abstinet alma Ceres somnique papavera causas</l>
            <l n="4.555">  Dat tibi cum tepido lacte bibenda, puer.</l>
            <l n="4.556">Noctis erat medium placidique silentia somni;</l>
            <l n="4.557">  Triptolemum gremio sustulit illa suo</l>
            <l n="4.558">Terque manu permulsit eum, tria carmina dixit,</l>
            <l n="4.559">  Carmina mortali non referenda sono,</l>
            <l n="4.560">Inque foco corpus pueri vivente favilla</l>
            <l n="4.561">  Obruit, humanum purget ut ignis onus.</l>
            <l n="4.562">Excutitur somno stulte pia mater et amens</l>
            <l n="4.563">  "Quid facis?" exclamat membraque ab igne rapit.</l>
            <l n="4.564">Cui dea "Dum non es" dixit "Scelerata, fuisti;</l>
            <l n="4.565">  Inrita materno sunt mea dona metu.</l>
            <l n="4.566">Iste quidem mortalis erit, sed primus arabit</l>
            <l n="4.567">  Et seret et culta praemia tollet humo."</l>
            <l n="4.568">Dixit et egrediens nubem trahit inque dracones</l>
            <l n="4.569">  Transit et alifero tollitur axe Ceres.</l>
            <l n="4.570">Sunion expositum Piraeaque tuta recessu</l>
            <l n="4.571">  Linquit et in dextrum quae iacet ora latus.</l>
            <l n="4.572">Hinc init Aegaeum, quo Cycladas aspicit omnes,</l>
            <l n="4.573">  Ioniumque rapax Icariumque legit,</l>
            <l n="4.574">Perque urbes Asiae longum petit Hellespontum,</l>
            <l n="4.575">  Diversumque locis alta pererrat iter.</l>
            <l n="4.576">Nam modo turilegos Arabas, modo despicit Indos,</l>
            <l n="4.577">  Hinc Libys, hinc Mero@e siccaque terra subest?</l>
            <l n="4.578">Nunc adit Hesperios Rhenum Rhodanumque Padumque</l>
            <l n="4.579">  Teque, future parens, Thybri, potentis aquae.</l>
            <l n="4.580">Quo feror? inmensum est erratas dicere terras;</l>
            <l n="4.581">  Praeteritus Cereri nullus in orbe locus.</l>
            <l n="4.582">Errat et in caelo liquidique inmunia ponti</l>
            <l n="4.583">  Adloquitur gelido proxima signa polo;</l>
            <l n="4.584">"Parrhasides stellae (namque omnia nosse potestis,</l>
            <l n="4.585">  Aequoreas numquam cum subeatis aquas),</l>
            <l n="4.586">Persephonen natam miserae monstrate parenti""</l>
            <l n="4.587">  Dixerat. huic Helice talia verba refert;</l>
            <l n="4.588">"Crimine nox vacua est? Solem de virgine rapta</l>
            <l n="4.589">  Consule, qui late facta diurna videt."</l>
            <l n="4.590">Sol aditus "Quam quaeris," ait "Ne vana labores,</l>
            <l n="4.591">  Nupta Iovis fratri tertia regna tenet."</l>
            <l n="4.592">Questa diu secum, sic est adfata Tonantem,</l>
            <l n="4.593">  Maximaque in voltu signa dolentis erant;</l>
            <l n="4.594">"Si memor es, de quo mihi sit Proserpina nata,</l>
            <l n="4.595">  Dimidium curae debet habere tuae.</l>
            <l n="4.596">Orbe pererrato sola est iniuria facti</l>
            <l n="4.597">  Cognita; commissi praemia raptor habet.</l>
            <l n="4.598">At neque Persephone digna est praedone marito,</l>
            <l n="4.599">  Nec gener hoc nobis more parandus erat.</l>
            <l n="4.600">Quid gravius victore Gyge captiva tulissem,</l>
            <l n="4.601">  Quam nunc te caeli sceptra tenente tuli?</l>
            <l n="4.602">Verum impune ferat, nos haec patiemur inultae?</l>
            <l n="4.603">  Reddat et emendet facta priora novis."</l>
            <l n="4.604">Iuppiter hanc lenit factumque excusat amore,</l>
            <l n="4.605">  "Nec gener est nobis ille pudendus" ait.</l>
            <l n="4.606">"Non ego nobilior; posita est mihi regia caelo,</l>
            <l n="4.607">  Possidet alter aquas, alter inane chaos.</l>
            <l n="4.608">Sed si forte tibi non est mutabile pectus,</l>
            <l n="4.609">  Statque semel iuncti rumpere vincla tori,</l>
            <l n="4.610">Hoc quoque temptemus, siquidem ieiuna remansit?</l>
            <l n="4.611">  Si minus, inferni coniugis uxor erit."</l>
            <l n="4.612">Tartara iussus adit sumptis Caducifer alis</l>
            <l n="4.613">  Speque redit citius visaque certa refert;</l>
            <l n="4.614">"Rapta tribus" dixit "Solvit ieiunia granis,</l>
            <l n="4.615">  Punica quae lento cortice poma tegunt."</l>
            <l n="4.616">Non secus indoluit, quam si modo rapta fuisset,</l>
            <l n="4.617">  Maesta parens, longa vixque refecta mora est,</l>
            <l n="4.618">Atque ita "Nec nobis caelum est habitabile" dixit?</l>
            <l n="4.619">  "Taenaria recipi me quoque valle iube."</l>
            <l n="4.620">Et factura fuit, pactus nisi Iuppiter esset,</l>
            <l n="4.621">  Bis tribus ut caelo mensibus illa foret.</l>
            <l n="4.622">Tum demum voltumque Ceres animumque recepit</l>
            <l n="4.623">  Imposuitque suae spicea serta comae?</l>
            <l n="4.624">Largaque provenit cessatis messis in arvis,</l>
            <l n="4.625">  Et vix congestas area cepit opes.</l>
            <l n="4.626">Alba decent Cererem; vestis Cerialibus albas</l>
            <l n="4.627">  Sumite? nunc pulli velleris usus abest.</l>
            <l n="4.628">[13&amp; G?&amp; EID?&amp;?; $?n?&amp; ludi]</l>
            <l n="4.629">Occupat Aprilis Idus cognomine Victor</l>
            <l n="4.630">  Iuppiter; hac illi sunt data templa die.</l>
            <l n="4.631">Hac quoque, ni fallor, populo dignissima nostro</l>
            <l n="4.632">  Atria Libertas coepit habere sua.</l>
            <l n="4.633">[14&amp; H?&amp; N?&amp; ludi]</l>
            <l n="4.634">Luce secutura tutos pete, navita, portus;</l>
            <l n="4.635">  Ventus ab occasu grandine mixtus erit.</l>
            <l n="4.636">Sit licet ut fuerit, tamen hac Mutinensia Caesar</l>
            <l n="4.637">  Grandine militia perculit arma sua.</l>
            <l n="4.638">[15&amp; A?&amp; FORD?&amp;?; $?n?&amp; ludi 16&amp; B?&amp; N?&amp; ludi]</l>
            <l n="4.639">Tertia post Veneris cum lux surrexerit Idus,</l>
            <l n="4.640">  Pontifices, forda sacra litate bove.</l>
            <l n="4.641">Forda ferens bos est fecundaque, dicta ferendo;</l>
            <l n="4.642">  Hinc etiam fetus nomen habere putant.</l>
            <l n="4.643">Nunc gravidum pecus est, gravidae quoque semine terrae;</l>
            <l n="4.644">  Telluri plenae victima plena datur.</l>
            <l n="4.645">Pars cadit arce Iovis, ter denas curia vaccas</l>
            <l n="4.646">  Accipit et largo sparsa cruore madet.</l>
            <l n="4.647">Ast ubi visceribus vitulos rapuere ministri</l>
            <l n="4.648">  Sectaque fumosis exta dedere focis,</l>
            <l n="4.649">Igne cremat vitulos quae natu maxima virgo est,</l>
            <l n="4.650">  Luce Palis populos purget ut ille cinis.</l>
            <l n="4.651">Rege Numa, fructu non respondente labori,</l>
            <l n="4.652">  Inrita decepti vota colentis erant.</l>
            <l n="4.653">Nam modo siccus erat gelidis aquilonibus annus,</l>
            <l n="4.654">  Nunc ager assidua luxuriabat aqua;</l>
            <l n="4.655">Saepe Ceres primis dominum fallebat in herbis,</l>
            <l n="4.656">  Et levis obsesso stabat avena solo,</l>
            <l n="4.657">Et pecus ante diem partus edebat acerbos,</l>
            <l n="4.658">  Agnaque nascendo saepe necabat ovem.</l>
            <l n="4.659">Silva vetus nullaque diu violata securi</l>
            <l n="4.660">  Stabat, Maenalio sacra relicta deo;</l>
            <l n="4.661">Ille dabat tacitis animo responsa quieto</l>
            <l n="4.662">  Noctibus. hic geminas rex Numa mactat oves.</l>
            <l n="4.663">Prima cadit Fauno, leni cadit altera Somno;</l>
            <l n="4.664">  Sternitur in duro vellus utrumque solo.</l>
            <l n="4.665">Bis caput intonsum fontana spargitur unda,</l>
            <l n="4.666">  Bis sua faginea tempora fronde tegit.</l>
            <l n="4.667">Usus abest Veneris, nec fas animalia mensis</l>
            <l n="4.668">  Ponere, nec digitis anulus ullus inest.</l>
            <l n="4.669">Veste rudi tectus supra nova vellera corpus</l>
            <l n="4.670">  Ponit, adorato per sua verba deo.</l>
            <l n="4.671">Interea placidam redimita papavere frontem</l>
            <l n="4.672">  Nox venit et secum somnia nigra trahit.</l>
            <l n="4.673">Faunus adest, oviumque premens pede vellera duro</l>
            <l n="4.674">  Edidit a dextro talia verba toro;</l>
            <l n="4.675">"Morte boum tibi, rex, Tellus placanda duarum;</l>
            <l n="4.676">  Det sacris animas una iuvenca duas."</l>
            <l n="4.677">Excutitur terrore quies; Numa visa revolvit</l>
            <l n="4.678">  Et secum ambages caecaque iussa refert.</l>
            <l n="4.679">Expedit errantem nemori gratissima coniunx</l>
            <l n="4.680">  Et dixit "Gravidae posceris exta bovis."</l>
            <l n="4.681">Exta bovis gravidae dantur, fecundior annus</l>
            <l n="4.682">  Provenit, et fructum terra pecusque ferunt.</l>
            <l n="4.683">Hanc quondam Cytherea diem properantius ire</l>
            <l n="4.684">  Iussit et admissos praecipitavit equos,</l>
            <l n="4.685">Ut titulum imperii quam primum luce sequenti</l>
            <l n="4.686">  Augusto iuveni prospera bella darent.</l>
            <l n="4.687">[17&amp; C?&amp; N?&amp; ludi 18&amp; D?&amp; N?&amp; ludi]</l>
            <l n="4.688">Sed iam praeteritas quartus tibi Lucifer Idus</l>
            <l n="4.689">  Respicit; hac Hyades Dorida nocte tenent.</l>
            <l n="4.690">[19&amp; E?&amp; CER?&amp;?; N?&amp; lud?&amp;?; in?; Cir?&amp;]</l>
            <l n="4.691">Tertia post Hyadas cum lux erit orta remotas</l>
            <l n="4.692">  Carcere partitos Circus habebit equos.</l>
            <l n="4.693">Cur igitur missae vinctis ardentia taedis</l>
            <l n="4.694">  Terga ferant volpes, causa docenda mihi est.</l>
            <l n="4.695">Frigida Carseolis nec olivis apta ferendis</l>
            <l n="4.696">  Terra, sed ad segetes ingeniosus ager?</l>
            <l n="4.697">Hac ego Pelignos, natalia rura, petebam,</l>
            <l n="4.698">  Parva, sed assiduis uvida semper aquis.</l>
            <l n="4.699">Hospitis antiqui solitas intravimus aedes?</l>
            <l n="4.700">  Dempserat emeritis iam iuga Phoebus equis.</l>
            <l n="4.701">Is mihi multa quidem, sed et haec narrare solebat,</l>
            <l n="4.702">  Unde meum praesens instrueretur opus;</l>
            <l n="4.703">"Hoc" ait "In campo" (campumque ostendit) "Habebat</l>
            <l n="4.704">  Rus breve cum duro parca colona viro.</l>
            <l n="4.705">Ille suam peragebat humum, sive usus aratri</l>
            <l n="4.706">  Seu curvae falcis sive bidentis erat.</l>
            <l n="4.707">Haec modo verrebat stantem tibicine villam,</l>
            <l n="4.708">  Nunc matris plumis ova fovenda dabat,</l>
            <l n="4.709">Aut virides malvas aut fungos colligit albos,</l>
            <l n="4.710">  Aut humilem grato calfacit igne focum.</l>
            <l n="4.711">Et tamen assiduis exercet brachia telis</l>
            <l n="4.712">  Adversusque minas frigoris arma parat,</l>
            <l n="4.713">Filius huius erat primo lascivus in aevo</l>
            <l n="4.714">  Addideratque annos ad duo lustra duos,</l>
            <l n="4.715">Is capit extremi volpem convalle salicti;</l>
            <l n="4.716">  Abstulerat multas illa cohortis aves.</l>
            <l n="4.717">Captivam stipula faenoque involvit et ignes</l>
            <l n="4.718">  Admovet; urentes effugit illa manus;</l>
            <l n="4.719">Qua fugit, incendit vestitos messibus agros?</l>
            <l n="4.720">  Damnosis vires ignibus aura dabat.</l>
            <l n="4.721">Factum abiit, monumenta manent? nam dicere certa</l>
            <l n="4.722">  Nunc quoque lex volpem Carseolana vetat?</l>
            <l n="4.723">Utque luat poenas gens haec Cerialibus ardet,</l>
            <l n="4.724">  Quoque modo segetes perdidit, ipsa perit."</l>
            <l n="4.725">[20&amp; F?&amp; N?&amp;]</l>
            <l n="4.726">Proxima cum veniet terras visura patentes</l>
            <l n="4.727">  Memnonis in roseis lutea mater equis,</l>
            <l n="4.728">De duce lanigeri pecoris, qui prodidit Hellen,</l>
            <l n="4.729">  Sol abit; egresso victima maior adest.</l>
            <l n="4.730">Vacca sit an taurus, non est cognoscere promptum;</l>
            <l n="4.731">  Pars prior apparet, posteriora latent.</l>
            <l n="4.732">Seu tamen est taurus sive est hoc femina signum,</l>
            <l n="4.733">  Iunone invita munus amoris habet.</l>
            <l n="4.734">[21&amp; G?&amp; PAR?&amp;?; $?n?&amp;]</l>
            <l n="4.735">Nox abiit, oriturque Aurora. Parilia poscor;</l>
            <l n="4.736">  Non poscor frustra, si favet alma Pales.</l>
            <l n="4.737">Alma Pales, faveas pastoria sacra canenti,</l>
            <l n="4.738">  Prosequor officio si tua festa meo.</l>
            <l n="4.739">Certe ego de vitulo cinerem stipulasque fabalis</l>
            <l n="4.740">  Saepe tuli plena, februa casta, manu;</l>
            <l n="4.741">Certe ego transilui positas ter in ordine flammas,</l>
            <l n="4.742">  Udaque roratas laurea misit aquas.</l>
            <l n="4.743">Mota dea est operique favet; navalibus exit</l>
            <l n="4.744">  Puppis, habent ventos iam mea vela suos.</l>
            <l n="4.745">I, pete virginea, populus, suffimen ab ara;</l>
            <l n="4.746">  Vesta dabit, Vestae munere purus eris.</l>
            <l n="4.747">Sanguis equi suffimen erit vitulique favilla,</l>
            <l n="4.748">  Tertia res durae culmen inane fabae.</l>
            <l n="4.749">Pastor, oves saturas ad prima crepuscula lustra;</l>
            <l n="4.750">  Unda prius spargat, virgaque verrat humum,</l>
            <l n="4.751">Frondibus et fixis decorentur ovilia ramis,</l>
            <l n="4.752">  Et tegat ornatas longa corona fores.</l>
            <l n="4.753">Caerulei fiant puro de sulphure fumi,</l>
            <l n="4.754">  Tactaque fumanti sulphure balet ovis.</l>
            <l n="4.755">Ure mares oleas taedamque herbasque Sabinas,</l>
            <l n="4.756">  Et crepet in mediis laurus adusta focis.</l>
            <l n="4.757">Libaque de milio milii fiscella sequatur;</l>
            <l n="4.758">  Rustica praecipue est hoc dea laeta cibo.</l>
            <l n="4.759">Adde dapes mulctramque suas, dapibusque resectis</l>
            <l n="4.760">  Silvicolam tepido lacte precare Palem.</l>
            <l n="4.761">"Consule" dic "Pecori pariter pecorisque magistris;</l>
            <l n="4.762">  Effugiat stabulis noxa repulsa meis.</l>
            <l n="4.763">Sive sacro pavi sedive sub arbore sacra,</l>
            <l n="4.764">  Pabulaque e bustis inscia carpsit ovis;</l>
            <l n="4.765">Si nemus intravi vetitum, nostrisve fugatae</l>
            <l n="4.766">  Sunt oculis nymphae semicaperque deus;</l>
            <l n="4.767">Si mea falx ramo lucum spoliavit opaco,</l>
            <l n="4.768">  Unde data est aegrae fiscina frondis ovi;</l>
            <l n="4.769">Da veniam culpae. nec, dum degrandinet, obsit</l>
            <l n="4.770">  Agresti fano supposuisse pecus,</l>
            <l n="4.771">Nec noceat turbasse lacus. ignoscite, nymphae,</l>
            <l n="4.772">  Mota quod obscuras ungula fecit aquas.</l>
            <l n="4.773">Tu, dea, pro nobis fontes fontanaque placa</l>
            <l n="4.774">  Numina, tu sparsos per nemus omne deos.</l>
            <l n="4.775">Nec Dryadas nec nos videamus labra Dianae,</l>
            <l n="4.776">  Nec Faunum, medio cum premit arva die.</l>
            <l n="4.777">Pelle procul morbos? valeant hominesque gregesque,</l>
            <l n="4.778">  Et valeant vigiles, provida turba, canes.</l>
            <l n="4.779">Neve minus multos redigam, quam mane fuerunt,</l>
            <l n="4.780">  Neve gemam referens vellera rapta lupo.</l>
            <l n="4.781">Absit iniqua fames; herbae frondesque supersint,</l>
            <l n="4.782">  Quaeque lavent artus quaeque bibantur aquae.</l>
            <l n="4.783">Ubera plena premam, referat mihi caseus aera,</l>
            <l n="4.784">  Dentque viam liquido vimina rara sero.</l>
            <l n="4.785">Sitque salax aries, conceptaque semina coniunx</l>
            <l n="4.786">  Reddat, et in stabulo multa sit agna meo.</l>
            <l n="4.787">Lanaque proveniat nullas laesura puellas,</l>
            <l n="4.788">  Mollis et ad teneras quamlibet apta manus.</l>
            <l n="4.789">Quae precor eveniant, et nos faciemus ad annum</l>
            <l n="4.790">  Pastorum dominae grandia liba Pali."</l>
            <l n="4.791">His dea placanda est; haec tu conversus ad ortus</l>
            <l n="4.792">  Dic quater et vivo perlue rore manus.</l>
            <l n="4.793">Tum licet adposita, veluti cratere, camella</l>
            <l n="4.794">  Lac niveum potes purpureamque sapam?</l>
            <l n="4.795">Moxque per ardentes stipulae crepitantis acervos</l>
            <l n="4.796">  Traicias celeri strenua membra pede.</l>
            <l n="4.797">Expositus mos est; moris mihi restat origo;</l>
            <l n="4.798">  Turba facit dubium coeptaque nostra tenet.</l>
            <l n="4.799">Omnia purgat edax ignis vitiumque metallis</l>
            <l n="4.800">  Excoquit; idcirco cum duce purgat ovis.</l>
            <l n="4.801">An, quia cunctarum contraria semina rerum</l>
            <l n="4.802">  Sunt duo discordes, ignis et unda, dei,</l>
            <l n="4.803">Iunxerunt elementa patres aptumque putarunt</l>
            <l n="4.804">  Ignibus et sparsa tangere corpus aqua?</l>
            <l n="4.805">An, quod in his vitae causa est, haec perdidit exul,</l>
            <l n="4.806">  His nova fit coniunx, haec duo magna putant?</l>
            <l n="4.807">Vix equidem credo; sunt qui Pha@ethonta referri</l>
            <l n="4.808">  Credant et nimias Deucalionis aquas.</l>
            <l n="4.809">Pars quoque, cum saxis pastores saxa feribant,</l>
            <l n="4.810">  Scintillam subito prosiluisse ferunt?</l>
            <l n="4.811">Prima quidem periit, stipulis excepta secunda est;</l>
            <l n="4.812">  Hoc argumentum flamma Parilis habet?</l>
            <l n="4.813">An magis hunc morem pietas Aene@ia fecit,</l>
            <l n="4.814">  Innocuum victo cui dedit ignis iter?</l>
            <l n="4.815">Num tamen est vero propius, cum condita Roma est,</l>
            <l n="4.816">  Transferri iussos in nova tecta Lares</l>
            <l n="4.817">Mutantesque domum tectis agrestibus ignem</l>
            <l n="4.818">  Et cessaturae supposuisse casae,</l>
            <l n="4.819">Per flammas saluisse pecus, saluisse colonos?</l>
            <l n="4.820">  Quod fit natali nunc quoque, Roma, tuo.</l>
            <l n="4.821">Ipse locus causas vati facit. urbis origo</l>
            <l n="4.822">  Venit. ades factis, magne Quirine, tuis"</l>
            <l n="4.823">Iam luerat poenas frater Numitoris, et omne</l>
            <l n="4.824">  Pastorum gemino sub duce volgus erat.</l>
            <l n="4.825">Contrahere agrestes et moenia ponere utrique</l>
            <l n="4.826">  Convenit; ambigitur, moenia ponat uter.</l>
            <l n="4.827">"Nil opus est" dixit "Certamine" Romulus "Ullo;</l>
            <l n="4.828">  Magna fides avium est, experiamur aves."</l>
            <l n="4.829">Res placet. alter adit nemorosi saxa Palati,</l>
            <l n="4.830">  Alter Aventinum mane cacumen init.</l>
            <l n="4.831">Sex Remus, hic volucres bis sex videt ordine. pacto</l>
            <l n="4.832">  Statur, et arbitrium Romulus urbis habet.</l>
            <l n="4.833">Apta dies legitur, qua moenia signet aratro.</l>
            <l n="4.834">  Sacra Palis suberant; inde movetur opus.</l>
            <l n="4.835">Fossa fit ad solidum, fruges iaciuntur in ima</l>
            <l n="4.836">  Et de vicino terra petita solo.</l>
            <l n="4.837">Fossa repletur humo, plenaeque imponitur ara,</l>
            <l n="4.838">  Et novus accenso fungitur igne focus.</l>
            <l n="4.839">Inde premens stivam designat moenia sulco?</l>
            <l n="4.840">  Alba iugum niveo cum bove vacca tulit.</l>
            <l n="4.841">Vox fuit haec regis; "Condenti, Iuppiter, urbem</l>
            <l n="4.842">  Et genitor Mavors Vestaque mater, ades?</l>
            <l n="4.843">Quosque pium est adhibere deos, advertite cuncti.</l>
            <l n="4.844">  Auspicibus vobis hoc mihi surgat opus.</l>
            <l n="4.845">Longa sit huic aetas dominaeque potentia terrae,</l>
            <l n="4.846">  Sitque sub hac oriens occiduusque dies."</l>
            <l n="4.847">Ille precabatur, tonitru dedit omina laevo</l>
            <l n="4.848">  Iuppiter, et laevo fulmina missa polo.</l>
            <l n="4.849">Augurio laeti iaciunt fundamina cives,</l>
            <l n="4.850">  Et novus exiguo tempore murus erat.</l>
            <l n="4.851">Hoc Celer urget opus, quem Romulus ipse vocarat,</l>
            <l n="4.852">  "Sint,"Que "Celer, curae" dixerat "Ista tuae,</l>
            <l n="4.853">Neve quis aut muros aut factam vomere fossam</l>
            <l n="4.854">  Transeat; audentem talia dede neci."</l>
            <l n="4.855">Quod Remus ignorans humiles contemnere muros</l>
            <l n="4.856">  Coepit et "His populus" dicere "Tutus erit?"</l>
            <l n="4.857">Nec mora, transiluit. rutro Celer occupat ausum?</l>
            <l n="4.858">  Ille premit duram sanguinulentus humum.</l>
            <l n="4.859">Haec ubi rex didicit, lacrimas introrsus obortas</l>
            <l n="4.860">  Devorat et clausum pectore volnus habet.</l>
            <l n="4.861">Flere palam non volt exemplaque fortia servat,</l>
            <l n="4.862">  "Sic"Que "Meos muros transeat hostis" ait.</l>
            <l n="4.863">Dat tamen exequias nec iam suspendere fletum</l>
            <l n="4.864">  Sustinet, et pietas dissimulata patet?</l>
            <l n="4.865">Osculaque adplicuit posito suprema feretro</l>
            <l n="4.866">  Atque ait "Invito frater adempte, vale""</l>
            <l n="4.867">Arsurosque artus unxit. fecere, quod ille,</l>
            <l n="4.868">  Faustulus et maestas Acca soluta comas.</l>
            <l n="4.869">Tum iuvenem nondum facti flevere Quirites?</l>
            <l n="4.870">  Ultima plorato subdita flamma rogo est.</l>
            <l n="4.871">Urbs oritur (quis tunc hoc ulli credere posset?)</l>
            <l n="4.872">  Victorem terris impositura pedem.</l>
            <l n="4.873">Cuncta regas et sis magno sub Caesare semper,</l>
            <l n="4.874">  Saepe etiam pluris nominis huius habe?</l>
            <l n="4.875">Et quotiens steteris domito sublimis in orbe,</l>
            <l n="4.876">  Omnia sint humeris inferiora tuis.</l>
            <l n="4.877">[22&amp; H?&amp; N?&amp; 23&amp; A?&amp; VIN?&amp;?; $?n?&amp;]</l>
            <l n="4.878">Dicta Pales nobis, idem Vinalia dicam?</l>
            <l n="4.879">  Una tamen media est inter utramque dies.</l>
            <l n="4.880">Numina volgares Veneris celebrate puellae;</l>
            <l n="4.881">  Multa professarum quaestibus apta Venus.</l>
            <l n="4.882">Poscite ture dato formam populique favorem,</l>
            <l n="4.883">  Poscite blanditias dignaque verba ioco,</l>
            <l n="4.884">Cumque sua dominae date grata sisymbria myrto</l>
            <l n="4.885">  Tectaque composita iuncea vincla rosa.</l>
            <l n="4.886">Templa frequentari Collinae proxima portae</l>
            <l n="4.887">  Nunc decet, a Siculo nomina colle tenent?</l>
            <l n="4.888">Utque Syracusas Arethusidas abstulit armis</l>
            <l n="4.889">  Claudius et bello te quoque cepit, Eryx,</l>
            <l n="4.890">Carmine vivacis Venus est translata Sibyllae,</l>
            <l n="4.891">  Inque suae stirpis maluit urbe coli.</l>
            <l n="4.892">Cur igitur Veneris festum Vinalia dicant,</l>
            <l n="4.893">  Quaeritis, et quare sit Iovis ista dies?</l>
            <l n="4.894">Turnus an Aeneas Latiae gener esset Amatae,</l>
            <l n="4.895">  Bellum erat; Etruscas Turnus adorat opes.</l>
            <l n="4.896">Clarus erat sumptisque ferox Mezentius armis</l>
            <l n="4.897">  Et vel equo magnus vel pede maior erat?</l>
            <l n="4.898">Quem Rutuli Turnusque suis adsciscere temptat</l>
            <l n="4.899">  Partibus. haec contra dux ita Tuscus ait;</l>
            <l n="4.900">"Stat mihi non parvo virtus mea; volnera testor</l>
            <l n="4.901">  Armaque, quae sparsi sanguine saepe meo.</l>
            <l n="4.902">Qui petis auxilium, non grandia divide mecum</l>
            <l n="4.903">  Praemia, de lacubus proxima musta tuis.</l>
            <l n="4.904">Nulla mora est operae; vestrum est dare, vincere nostrum.</l>
            <l n="4.905">  Quam velit Aeneas ista negata mihi""</l>
            <l n="4.906">Adnuerant Rutuli. Mezentius induit arma,</l>
            <l n="4.907">  Induit Aeneas alloquiturque Iovem;</l>
            <l n="4.908">"Hostica Tyrrheno vota est vindemia regi;</l>
            <l n="4.909">  Iuppiter, e Latio palmite musta feres""</l>
            <l n="4.910">Vota valent meliora. cadit Mezentius ingens</l>
            <l n="4.911">  Atque indignanti pectore plangit humum.</l>
            <l n="4.912">Venerat Autumnus calcatis sordidus uvis;</l>
            <l n="4.913">  Redduntur merito debita vina Iovi.</l>
            <l n="4.914">Dicta dies hinc est Vinalia; Iuppiter illam</l>
            <l n="4.915">  Vindicat et festis gaudet inesse suis.</l>
            <l n="4.916">[24&amp; B?&amp; C?&amp; 25&amp; C?&amp; ROB?&amp;?; $?n?&amp;]</l>
            <l n="4.917">Sex ubi, quae restant, luces Aprilis habebit,</l>
            <l n="4.918">  In medio cursu tempora veris erunt,</l>
            <l n="4.919">Et frustra pecudem quaeres Athamantidos Helles,</l>
            <l n="4.920">  Signaque dant imbres, exoriturque Canis.</l>
            <l n="4.921">Hac mihi Nomento Romam cum luce redirem,</l>
            <l n="4.922">  Obstitit in media candida turba via.</l>
            <l n="4.923">Flamen in antiquae lucum Robiginis ibat,</l>
            <l n="4.924">  Exta canis flammis, exta daturus ovis.</l>
            <l n="4.925">Protinus accessi, ritus ne nescius essem;</l>
            <l n="4.926">  Edidit haec flamen verba, Quirine, tuus;</l>
            <l n="4.927">"Aspera Robigo, parcas Cerialibus herbis,</l>
            <l n="4.928">  Et tremat in summa leve cacumen humo.</l>
            <l n="4.929">Tu sata sideribus caeli nutrita secundis</l>
            <l n="4.930">  Crescere, dum fiant falcibus apta, sinas.</l>
            <l n="4.931">Vis tua non levis est; quae tu frumenta notasti,</l>
            <l n="4.932">  Maestus in amissis illa colonus habet.</l>
            <l n="4.933">Nec venti tantum Cereri nocuere nec imbres,</l>
            <l n="4.934">  Nec sic marmoreo pallet adusta gelu,</l>
            <l n="4.935">Quantum, si culmos Titan incalfacit udos;</l>
            <l n="4.936">  Tunc locus est irae, diva timenda, tuae.</l>
            <l n="4.937">Parce, precor, scabrasque manus a messibus aufer</l>
            <l n="4.938">  Neve noce cultis; posse nocere sat est.</l>
            <l n="4.939">Nec teneras segetes, sed durum amplectere ferrum,</l>
            <l n="4.940">  Quodque potest alios perdere, perde prior.</l>
            <l n="4.941">Utilius gladios et tela nocentia carpes;</l>
            <l n="4.942">  Nil opus est illis, otia mundus agit.</l>
            <l n="4.943">Sarcula nunc durusque bidens et vomer aduncus,</l>
            <l n="4.944">  Ruris opes, niteant? inquinet arma situs,</l>
            <l n="4.945">Conatusque aliquis vagina ducere ferrum</l>
            <l n="4.946">  Adstrictum longa sentiat esse mora.</l>
            <l n="4.947">At tu ne viola Cererem, semperque colonus</l>
            <l n="4.948">  Absenti possit solvere vota tibi."</l>
            <l n="4.949">Dixerat; a dextra villis mantele solutis</l>
            <l n="4.950">  Cumque meri patera turis acerra fuit.</l>
            <l n="4.951">Tura focis vinumque dedit fibrasque bidentis</l>
            <l n="4.952">  Turpiaque obscenae (vidimus) exta canis.</l>
            <l n="4.953">Tum mihi "Cur detur sacris nova victima, quaeris?"</l>
            <l n="4.954">  (Quaesieram) "Causam percipe" flamen ait.</l>
            <l n="4.955">"Est Canis, Icarium dicunt, quo sidere moto</l>
            <l n="4.956">  Tosta sitit tellus, praecipiturque seges.</l>
            <l n="4.957">Pro cane sidereo canis hic imponitur arae,</l>
            <l n="4.958">  Et quare pereat, nil nisi nomen habet."</l>
            <l n="4.959">[26&amp; D?&amp; F?&amp; 27&amp; E?&amp; C?&amp; 28&amp; F?&amp; $?n?&amp; lud?&amp;?; Flor?&amp; 29&amp; G?&amp; C?&amp; ludi 30&amp; H?&amp; C?&amp; ludi]</l>
            <l n="4.960">Cum Phrygis Assaraci Tithonia fratre relicto</l>
            <l n="4.961">  Sustulit inmenso ter iubar orbe suum,</l>
            <l n="4.962">Mille venit variis florum dea nexa coronis;</l>
            <l n="4.963">  Scaena ioci morem liberioris habet.</l>
            <l n="4.964">Exit et in Maias sacrum Florale Kalendas?</l>
            <l n="4.965">  Tunc repetam, nunc me grandius urget opus.</l>
            <l n="4.966">Aufer Vesta diem" cognati Vesta recepta est</l>
            <l n="4.967">  Limine; sic iusti constituere patres.</l>
            <l n="4.968">Phoebus habet partem, Vestae pars altera cessit?</l>
            <l n="4.969">  Quod superest illis, tertius ipse tenet.</l>
            <l n="4.970">State Palatinae laurus, praetextaque quercu</l>
            <l n="4.971">  Stet domus; aeternos tres habet una deos.</l>
         </div>
         <div n="5" type="book">
            <l n="5.1">Quaeritis, unde putem Maio data nomina mensi?</l>
            <l n="5.2">  Non satis est liquido cognita causa mihi.</l>
            <l n="5.3">Ut stat et incertus qua sit sibi nescit eundum,</l>
            <l n="5.4">  Cum videt ex omni parte viator iter;</l>
            <l n="5.5">Sic, quia posse datur diversas reddere causas,</l>
            <l n="5.6">  Qua ferar, ignoro, copiaque ipsa nocet.</l>
            <l n="5.7">Dicite, quae fontes Aganippidos Hippocrenes</l>
            <l n="5.8">  Grata Medusaei signa tenetis equi.</l>
            <l n="5.9">Dissensere deae. quarum Polyhymnia coepit</l>
            <l n="5.10">  Prima? silent aliae dictaque mente notant.</l>
            <l n="5.11">"Post chaos ut primum data sunt tria corpora mundo,</l>
            <l n="5.12">  Inque novas species omne recessit opus,</l>
            <l n="5.13">Pondere terra suo subsedit et aequora traxit,</l>
            <l n="5.14">  At caelum levitas in loca summa tulit?</l>
            <l n="5.15">Sol quoque cum stellis nulla gravitate retentus</l>
            <l n="5.16">  Et vos lunares exiluistis equi.</l>
            <l n="5.17">Sed neque Terra diu Caelo, nec cetera Phoebo</l>
            <l n="5.18">  Sidera cedebant? par erat omnis honos.</l>
            <l n="5.19">Saepe aliquis solio, quod tu, Saturne, tenebas,</l>
            <l n="5.20">  Ausus de media plebe sedere deus,</l>
            <l n="5.21">Nec latus Oceano quisquam deus advena iunxit,</l>
            <l n="5.22">  Et Themis extremo saepe recepta loco est,</l>
            <l n="5.23">Donec Honor placidoque decens Reverentia voltu</l>
            <l n="5.24">  Corpora legitimis inposuere toris.</l>
            <l n="5.25">Hinc sata Maiestas, quae mundum temperat omnem,</l>
            <l n="5.26">  Quaque die partu est edita, magna fuit.</l>
            <l n="5.27">Nec mora, consedit medio sublimis Olympo</l>
            <l n="5.28">  Aurea purpureo conspicienda sinu.</l>
            <l n="5.29">Consedere simul Pudor et Metus; omne videres</l>
            <l n="5.30">  Numen ad hanc voltus composuisse suos.</l>
            <l n="5.31">Protinus intravit mentes suspectus honorum;</l>
            <l n="5.32">  Fit pretium dignis, nec sibi quisque placet.</l>
            <l n="5.33">Hic status in caelo multos permansit in annos,</l>
            <l n="5.34">  Dum senior fatis excidit arce deus.</l>
            <l n="5.35">Terra feros partus, immania monstra, Gigantas</l>
            <l n="5.36">  Edidit ausuros in Iovis ire domum?</l>
            <l n="5.37">Mille manus illis dedit et pro cruribus angues,</l>
            <l n="5.38">  Atque ait ""In magnos arma movete deos.""</l>
            <l n="5.39">Extruere hi montes ad sidera summa parabant</l>
            <l n="5.40">  Et magnum bello sollicitare Iovem?</l>
            <l n="5.41">Fulmina de caeli iaculatus Iuppiter arce</l>
            <l n="5.42">  Vertit in auctores pondera vasta suos.</l>
            <l n="5.43">His bene Maiestas armis defensa deorum</l>
            <l n="5.44">  Restat et ex illo tempore culta manet?</l>
            <l n="5.45">Assidet inde Iovi, Iovis est fidissima custos</l>
            <l n="5.46">  Et praestat sine vi sceptra tenenda Iovi.</l>
            <l n="5.47">Venit et in terras; coluerunt Romulus illam</l>
            <l n="5.48">  Et Numa, mox alii, tempore quisque suo.</l>
            <l n="5.49">Illa patres in honore pio matresque tuetur,</l>
            <l n="5.50">  Illa comes pueris virginibusque venit,</l>
            <l n="5.51">Illa datos fasces commendat eburque curule,</l>
            <l n="5.52">  Illa coronatis alta triumphat equis."</l>
            <l n="5.53">Finierat voces Polyhymnia; dicta probarunt</l>
            <l n="5.54">  Clioque et curvae scita Thalia lyrae.</l>
            <l n="5.55">Excipit Uranie; fecere silentia cunctae,</l>
            <l n="5.56">  Et vox audiri nulla nisi illa potest.</l>
            <l n="5.57">"Magna fuit quondam capitis reverentia cani,</l>
            <l n="5.58">  Inque suo pretio ruga senilis erat.</l>
            <l n="5.59">Martis opus iuvenes animosaque bella gerebant</l>
            <l n="5.60">  Et pro dis aderant in statione suis;</l>
            <l n="5.61">Viribus illa minor nec habendis utilis armis</l>
            <l n="5.62">  Consilio patriae saepe ferebat opem.</l>
            <l n="5.63">Nec nisi post annos patuit tunc curia seros,</l>
            <l n="5.64">  Nomen et aetatis mite senatus erat.</l>
            <l n="5.65">Iura dabat populo senior, finitaque certis</l>
            <l n="5.66">  Legibus est aetas, unde petatur honor?</l>
            <l n="5.67">Et medius iuvenum, non indignantibus ipsis,</l>
            <l n="5.68">  Ibat et interior, si comes unus erat.</l>
            <l n="5.69">Verba quis auderet coram sene digna rubore</l>
            <l n="5.70">  Dicere? censuram longa senecta dabat.</l>
            <l n="5.71">Romulus hoc vidit selectaque pectora patres</l>
            <l n="5.72">  Dixit; ad hos urbis summa relata novae.</l>
            <l n="5.73">Hinc sua maiores tribuisse vocabula Maio</l>
            <l n="5.74">  Tangor et aetati consuluisse suae.</l>
            <l n="5.75">Et Numitor dixisse potest ""Da, Romule, mensem</l>
            <l n="5.76">  Hunc senibus"" nec avum sustinuisse nepos.</l>
            <l n="5.77">Nec leve propositi pignus successor honoris</l>
            <l n="5.78">  Iunius, a iuvenum nomine dictus, habet."</l>
            <l n="5.79">Tunc sic, neglectos hedera redimita capillos,</l>
            <l n="5.80">  Prima sui coepit Calliopea chori;</l>
            <l n="5.81">"Duxerat Oceanus quondam Titanida Tethyn,</l>
            <l n="5.82">  Qui terram liquidis, qua patet, ambit aquis.</l>
            <l n="5.83">Hinc sata Ple@ione cum caelifero Atlante</l>
            <l n="5.84">  Iungitur, ut fama est, Ple@iadasque parit.</l>
            <l n="5.85">Quarum Maia suas forma superasse sorores</l>
            <l n="5.86">  Traditur et summo concubuisse Iovi.</l>
            <l n="5.87">Haec enixa iugo cupressiferae Cyllenes,</l>
            <l n="5.88">  Aetherium volucri qui pede carpit iter.</l>
            <l n="5.89">Arcades hunc Ladonque rapax et Maenalus ingens</l>
            <l n="5.90">  Rite colunt, luna credita terra prior.</l>
            <l n="5.91">Exul ab Arcadia Latios Evander in agros</l>
            <l n="5.92">  Venerat, impositos attuleratque deos.</l>
            <l n="5.93">Hic, ubi nunc Roma est, orbis caput, arbor et herbae</l>
            <l n="5.94">  Et paucae pecudes et casa rara fuit.</l>
            <l n="5.95">Quo postquam ventum est, ""Consistite""" praescia mater</l>
            <l n="5.96">  ""Nam locus imperii rus erit istud"" ait.</l>
            <l n="5.97">Et matri et vati paret Nonacrius heros</l>
            <l n="5.98">  Inque peregrina constitit hospes humo,</l>
            <l n="5.99">Sacraque multa quidem sed Fauni prima bicornis</l>
            <l n="5.100">  Has docuit gentes alipedisque dei.</l>
            <l n="5.101">Semicaper, coleris cinctutis, Faune, Lupercis,</l>
            <l n="5.102">  Cum lustrant celebres vellera secta vias.</l>
            <l n="5.103">At tu materno donasti nomine mensem,</l>
            <l n="5.104">  Inventor curvae, furibus apte, fidis.</l>
            <l n="5.105">Nec pietas haec prima tua est; septena putaris,</l>
            <l n="5.106">  Ple@iadum numerum, fila dedisse lyrae."</l>
            <l n="5.107">Haec quoque desierat; laudata est voce sororum.</l>
            <l n="5.108">  Quid faciam? turbae pars habet omnis idem.</l>
            <l n="5.109">Gratia Pieridum nobis aequaliter adsit,</l>
            <l n="5.110">  Nullaque laudetur plusve minusve mihi.</l>
            <l n="5.111">[1&amp; [A?&amp;?; K?&amp;?; MAI?&amp;?; $?n?&amp; ludi] 2&amp; [B?&amp; F?&amp; ludi]]</l>
            <l n="5.112">Ab Iove surgat opus. prima mihi nocte videnda</l>
            <l n="5.113">  Stella est in cunas officiosa Iovis;</l>
            <l n="5.114">Nascitur Oleniae signum pluviale Capellae?</l>
            <l n="5.115">  Illa dati caelum praemia lactis habet.</l>
            <l n="5.116">Na@is Amalthea, Cretaea nobilis Ida,</l>
            <l n="5.117">  Dicitur in silvis occuluisse Iovem.</l>
            <l n="5.118">Huic fuit haedorum mater formosa duorum,</l>
            <l n="5.119">  Inter Dictaeos conspicienda greges,</l>
            <l n="5.120">Cornibus aeriis atque in sua terga recurvis,</l>
            <l n="5.121">  Ubere, quod nutrix posset habere Iovis.</l>
            <l n="5.122">Lac dabat illa deo. sed fregit in arbore cornu</l>
            <l n="5.123">  Truncaque dimidia parte decoris erat.</l>
            <l n="5.124">Sustulit hoc nymphe cinxitque recentibus herbis</l>
            <l n="5.125">  Et plenum pomis ad Iovis ora tulit.</l>
            <l n="5.126">Ille ubi res caeli tenuit solioque paterno</l>
            <l n="5.127">  Sedit, et invicto nil Iove maius erat,</l>
            <l n="5.128">Sidera nutricem, nutricis fertile cornu</l>
            <l n="5.129">  Fecit, quod dominae nunc quoque nomen habet.</l>
            <l n="5.130">Praestitibus Maiae Laribus videre Kalendae</l>
            <l n="5.131">  Aram constitui parvaque signa deum;</l>
            <l n="5.132">Voverat illa quidem Curius; sed multa vetustas</l>
            <l n="5.133">  Destruit, et saxo longa senecta nocet.</l>
            <l n="5.134">Causa tamen positi fuerat cognominis illis,</l>
            <l n="5.135">  Quod praestant oculis omnia tuta suis.</l>
            <l n="5.136">Stant quoque pro nobis et praesunt moenibus urbis</l>
            <l n="5.137">  Et sunt praesentes auxiliumque ferunt.</l>
            <l n="5.138">At canis ante pedes saxo fabricatus eodem</l>
            <l n="5.139">  Stabat; quae standi cum Lare causa fuit?</l>
            <l n="5.140">Servat uterque domum, domino quoque fidus uterque;</l>
            <l n="5.141">  Compita grata deo, compita grata cani.</l>
            <l n="5.142">Exagitant et Lar et turba Diania fures;</l>
            <l n="5.143">  Pervigilantque Lares pervigilantque canes.</l>
            <l n="5.144">Bina gemellorum quaerebam signa deorum</l>
            <l n="5.145">  Viribus annosae facta caduca morae;</l>
            <l n="5.146">Mille Lares Geniumque ducis, qui tradidit illos,</l>
            <l n="5.147">  Urbs habet, et vici numina trina colunt.</l>
            <l n="5.148">Quo feror? Augustus mensis mihi carminis huius</l>
            <l n="5.149">  Ius habet; interea Diva canenda Bona est.</l>
            <l n="5.150">Est moles nativa loco, res nomina fecit;</l>
            <l n="5.151">  Appellant Saxum? pars bona montis ea est.</l>
            <l n="5.152">Huic Remus institerat frustra, quo tempore fratri</l>
            <l n="5.153">  Prima Palatinae signa dedistis aves.</l>
            <l n="5.154">Templa Patres illic oculos exosa viriles</l>
            <l n="5.155">  Leniter acclini constituere iugo.</l>
            <l n="5.156">Dedicat haec veteris Clausorum nominis heres,</l>
            <l n="5.157">  Virgineo nullum corpore passa virum;</l>
            <l n="5.158">Livia restituit, ne non imitata maritum</l>
            <l n="5.159">  Esset et ex omni parte secuta suum.</l>
            <l n="5.160">Postera cum roseam pulsis Hyperionis astris</l>
            <l n="5.161">  In matutinis lampada tollet equis,</l>
            <l n="5.162">Frigidus Argestes summas mulcebit aristas,</l>
            <l n="5.163">  Candidaque a Calabris vela dabuntur aquis.</l>
            <l n="5.164">At simul inducent obscura crepuscula noctem,</l>
            <l n="5.165">  Pars Hyadum toto de grege nulla latet.</l>
            <l n="5.166">Ora micant Tauri septem radiantia flammis,</l>
            <l n="5.167">  Navita quas Hyadas Graius ab imbre vocat?</l>
            <l n="5.168">Pars Bacchum nutrisse putat, pars credidit esse</l>
            <l n="5.169">  Tethyos has neptes Oceanique senis.</l>
            <l n="5.170">Nondum stabat Atlas humeros oneratus Olympo,</l>
            <l n="5.171">  Cum satus est forma conspiciendus Hyas?</l>
            <l n="5.172">Hunc stirps Oceani maturis nixibus Aethra</l>
            <l n="5.173">  Edidit et nymphas, sed prior ortus Hyas.</l>
            <l n="5.174">Dum nova lanugo est, pavidos formidine cervos</l>
            <l n="5.175">  Terret, et est illi praeda benigna lepus.</l>
            <l n="5.176">At postquam virtus annis adolevit, in apros</l>
            <l n="5.177">  Audet et hirsutas comminus ire leas,</l>
            <l n="5.178">Dumque petit latebras fetae catulosque leaenae,</l>
            <l n="5.179">  Ipse fuit Libycae praeda cruenta ferae.</l>
            <l n="5.180">Mater Hyan et Hyan maestae flevere sorores</l>
            <l n="5.181">  Cervicemque polo suppositurus Atlas,</l>
            <l n="5.182">Victus uterque parens tamen est pietate sororum;</l>
            <l n="5.183">  Illa dedit caelum, nomina fecit Hyas.</l>
            <l n="5.184">"Mater, ades, florum, ludis celebranda iocosis"</l>
            <l n="5.185">  Distuleram partes mense priore tuas.</l>
            <l n="5.186">Incipis Aprili, transis in tempora Mai;</l>
            <l n="5.187">  Alter te fugiens, cum venit, alter habet.</l>
            <l n="5.188">Cum tua sint cedantque tibi confinia mensum,</l>
            <l n="5.189">  Convenit in laudes ille vel ille tuas.</l>
            <l n="5.190">Circus in hunc exit clamataque palma theatris;</l>
            <l n="5.191">  Hoc quoque cum Circi munere carmen eat.</l>
            <l n="5.192">Ipsa doce, quae sis. hominum sententia fallax;</l>
            <l n="5.193">  Optima tu proprii nominis auctor eris."</l>
            <l n="5.194">Sic ego. sic nostris respondit diva rogatis</l>
            <l n="5.195">  (Dum loquitur, vernas efflat ab ore rosas);</l>
            <l n="5.196">"Chloris eram, quae Flora vocor; corrupta Latino</l>
            <l n="5.197">  Nominis est nostri littera Graeca sono.</l>
            <l n="5.198">Chloris eram, nymphe campi felicis, ubi audis</l>
            <l n="5.199">  Rem fortunatis ante fuisse viris.</l>
            <l n="5.200">Quae fuerit mihi forma, grave est narrare modestae</l>
            <l n="5.201">  Sed generum matri repperit illa deum.</l>
            <l n="5.202">Ver erat, errabam; Zephyrus conspexit, abibam.</l>
            <l n="5.203">  Insequitur, fugio; fortior ille fuit,</l>
            <l n="5.204">Et dederat fratri Boreas ius omne rapinae</l>
            <l n="5.205">  Ausus Erechthea praemia ferre domo.</l>
            <l n="5.206">Vim tamen emendat dando mihi nomina nuptae,</l>
            <l n="5.207">  Inque meo non est ulla querella toro.</l>
            <l n="5.208">Vere fruor semper; semper nitidissimus annus,</l>
            <l n="5.209">  Arbor habet frondes, pabula semper humus.</l>
            <l n="5.210">Est mihi fecundus dotalibus hortus in agris;</l>
            <l n="5.211">  Aura fovet, liquidae fonte rigatur aquae.</l>
            <l n="5.212">Hunc meus implevit generoso flore maritus</l>
            <l n="5.213">  Atque ait ""Arbitrium tu, dea, floris habe.""</l>
            <l n="5.214">Saepe ego digestos volui numerare colores</l>
            <l n="5.215">  Nec potui; numero copia maior erat.</l>
            <l n="5.216">Roscida cum primum foliis excussa pruina est,</l>
            <l n="5.217">  Et variae radiis intepuere comae,</l>
            <l n="5.218">Conveniunt pictis incinctae vestibus Horae</l>
            <l n="5.219">  Inque leves calathos munera nostra legunt.</l>
            <l n="5.220">Protinus accedunt Charites nectuntque coronas</l>
            <l n="5.221">  Sertaque caelestes implicitura comas.</l>
            <l n="5.222">Prima per immensas sparsi nova semina gentes;</l>
            <l n="5.223">  Unius tellus ante coloris erat.</l>
            <l n="5.224">Prima Therapnaeo feci de sanguine florem,</l>
            <l n="5.225">  Et manet in folio scripta querella suo.</l>
            <l n="5.226">Tu quoque nomen habes cultos, Narcisse, per hortos,</l>
            <l n="5.227">  Infelix, quod non alter et alter eras.</l>
            <l n="5.228">Quid Crocon aut Attin referam Cinyraque creatum,</l>
            <l n="5.229">  De quorum per me volnere surgit honor?</l>
            <l n="5.230">Mars quoque, si nescis, per nostras editus artes;</l>
            <l n="5.231">  Iuppiter hoc, ut adhuc, nesciat usque, precor.</l>
            <l n="5.232">Sancta Iovem Iuno, nata sine matre Minerva,</l>
            <l n="5.233">  Officio doluit non eguisse suo.</l>
            <l n="5.234">Ibat, ut Oceano quereretur facta mariti?</l>
            <l n="5.235">  Restitit ad nostras fessa labore fores.</l>
            <l n="5.236">Quam simul aspexi, ""Quid te, Saturnia,"" dixi</l>
            <l n="5.237">  ""Attulit?"" exponit, quem petat illa locum,</l>
            <l n="5.238">Addidit et causam. verbis solabar amicis;</l>
            <l n="5.239">  ""Non"" inquit ""Verbis cura levanda mea est.</l>
            <l n="5.240">Si pater est factus neglecto coniugis usu</l>
            <l n="5.241">  Iuppiter et solus nomen utrumque tenet,</l>
            <l n="5.242">Cur ego desperem fieri sine coniuge mater</l>
            <l n="5.243">  Et parere intacto, dummodo casta, viro?</l>
            <l n="5.244">Omnia temptabo latis medicamina terris</l>
            <l n="5.245">  Et freta Tartareos excutiamque sinus.""</l>
            <l n="5.246">Vox erat in cursu; voltum dubitantis habebam.</l>
            <l n="5.247">  ""Nescio quid, nymphe, posse videris"" ait.</l>
            <l n="5.248">Ter volui promittere opem, ter lingua retenta est;</l>
            <l n="5.249">  Ira Iovis magni causa timoris erat.</l>
            <l n="5.250">""Fer, precor, auxilium""" dixit ""Celabitur auctor</l>
            <l n="5.251">  Et Stygiae numen testificabor aquae.""</l>
            <l n="5.252">""Quod petis, Oleniis"" inquam ""Mihi missus ab arvis</l>
            <l n="5.253">  Flos dabit; est hortis unicus ille meis.</l>
            <l n="5.254">Qui dabat, """Hoc""" dixit """Sterilem quoque tange iuvencam,</l>
            <l n="5.255">  Mater erit.""" tetigi, nec mora, mater erat.""</l>
            <l n="5.256">Protinus haerentem decerpsi pollice florem;</l>
            <l n="5.257">  Tangitur et tacto concipit illa sinu.</l>
            <l n="5.258">Iamque gravis Thracen et laeva Propontidos intrat</l>
            <l n="5.259">  Fitque potens voti, Marsque creatus erat.</l>
            <l n="5.260">Qui memor accepti per me natalis ""Habeto</l>
            <l n="5.261">  Tu quoque Romulea"" dixit ""In urbe locum.""</l>
            <l n="5.262">Forsitan in teneris tantum mea regna coronis</l>
            <l n="5.263">  Esse putes? tangit numen et arva meum.</l>
            <l n="5.264">Si bene floruerint segetes, erit area dives?</l>
            <l n="5.265">  Si bene floruerit vinea, Bacchus erit?</l>
            <l n="5.266">Si bene floruerint oleae, nitidissimus annus,</l>
            <l n="5.267">  Pomaque proventum temporis huius habent.</l>
            <l n="5.268">Flore semel laeso pereunt viciaeque fabaeque,</l>
            <l n="5.269">  Et pereunt lentes, advena Nile, tuae.</l>
            <l n="5.270">Vina quoque in magnis operose condita cellis</l>
            <l n="5.271">  Florent, et nebulae dolia summa tegunt.</l>
            <l n="5.272">Mella meum munus; volucres ego mella daturas</l>
            <l n="5.273">  Ad violam et cytisos et thyma cana voco.</l>
            <l n="5.274">[nos quoque idem facimus tunc, cum iuvenalibus annis</l>
            <l n="5.275">  Luxuriant animi, corporaque ipsa vigent.]"</l>
            <l n="5.276">Talia dicentem tacitus mirabar. at illa</l>
            <l n="5.277">  "Ius tibi discendi, si qua requiris" ait.</l>
            <l n="5.278">"Dic, dea," respondi "Ludorum quae sit origo."</l>
            <l n="5.279">  Vix bene desieram, rettulit illa mihi;</l>
            <l n="5.280">"Cetera luxuriae nondum instrumenta vigebant,</l>
            <l n="5.281">  Aut pecus aut latam dives habebat humum?</l>
            <l n="5.282">Hinc etiam locuples, hinc ipsa pecunia dicta est.</l>
            <l n="5.283">  Sed iam de vetito quisque parabat opes;</l>
            <l n="5.284">Venerat in morem populi depascere saltus,</l>
            <l n="5.285">  Idque diu licuit, poenaque nulla fuit.</l>
            <l n="5.286">Vindice servabat nullo sua publica volgus?</l>
            <l n="5.287">  Iamque in privato pascere inertis erat.</l>
            <l n="5.288">Plebis ad aediles perducta licentia talis</l>
            <l n="5.289">  Publicios; animus defuit ante viris.</l>
            <l n="5.290">Rem populus recipit, multam subiere nocentes;</l>
            <l n="5.291">  Vindicibus laudi publica cura fuit.</l>
            <l n="5.292">Multa data est ex parte mihi, magnoque favore</l>
            <l n="5.293">  Victores ludos instituere novos.</l>
            <l n="5.294">Parte locant clivum, qui tunc erat ardua rupes;</l>
            <l n="5.295">  Utile nunc iter est, Publiciumque vocant."</l>
            <l n="5.296">Annua credideram spectacula facta. negavit,</l>
            <l n="5.297">  Addidit et dictis altera verba suis;</l>
            <l n="5.298">"Nos quoque tangit honor; festis gaudemus et aris,</l>
            <l n="5.299">  Turbaque caelestes ambitiosa sumus.</l>
            <l n="5.300">Saepe deos aliquis peccando fecit iniquos,</l>
            <l n="5.301">  Et pro delictis hostia blanda fuit?</l>
            <l n="5.302">Saepe Iovem vidi, cum iam sua mittere vellet</l>
            <l n="5.303">  Fulmina, ture dato sustinuisse manum.</l>
            <l n="5.304">At si neglegimur, magnis iniuria poenis</l>
            <l n="5.305">  Solvitur, et iustum praeterit ira modum.</l>
            <l n="5.306">Respice Thestiaden; flammis absentibus arsit?</l>
            <l n="5.307">  Causa est, quod Phoebes ara sine igne fuit.</l>
            <l n="5.308">Respice Tantaliden; eadem dea vela tenebat?</l>
            <l n="5.309">  Virgo est, et spretos bis tamen ulta focos.</l>
            <l n="5.310">Hippolyte infelix, velles coluisse Dionen,</l>
            <l n="5.311">  Cum consternatis diripereris equis.</l>
            <l n="5.312">Longa referre mora est correcta oblivia damnis.</l>
            <l n="5.313">  Me quoque Romani praeteriere patres.</l>
            <l n="5.314">Quid facerem, per quod fierem manifesta doloris?</l>
            <l n="5.315">  Exigerem nostrae qualia damna notae?</l>
            <l n="5.316">Excidit officium tristi mihi. nulla tuebar</l>
            <l n="5.317">  Rura, nec in pretio fertilis hortus erat;</l>
            <l n="5.318">Lilia deciderant, violas arere videres,</l>
            <l n="5.319">  Filaque punicei languida facta croci.</l>
            <l n="5.320">Saepe mihi Zephyrus ""Dotes corrumpere noli</l>
            <l n="5.321">  Ipsa tuas"" dixit; dos mihi vilis erat.</l>
            <l n="5.322">Florebant oleae? venti nocuere protervi;</l>
            <l n="5.323">  Florebant segetes? grandine laesa seges;</l>
            <l n="5.324">In spe vitis erat? caelum nigrescit ab Austris,</l>
            <l n="5.325">  Et subita frondes decutiuntur aqua.</l>
            <l n="5.326">Nec volui fieri nec sum crudelis in ira,</l>
            <l n="5.327">  Cura repellendi sed mihi nulla fuit.</l>
            <l n="5.328">Convenere patres et, si bene floreat annus,</l>
            <l n="5.329">  Numinibus nostris annua festa vovent.</l>
            <l n="5.330">Annuimus voto. consul cum consule ludos</l>
            <l n="5.331">  Postumio Laenas persoluere mihi."</l>
            <l n="5.332">Quaerere conabar, quare lascivia maior</l>
            <l n="5.333">  His foret in ludis liberiorque iocus,</l>
            <l n="5.334">Sed mihi succurrit numen non esse severum</l>
            <l n="5.335">  Aptaque deliciis munera ferre deam.</l>
            <l n="5.336">Tempora sutilibus cinguntur pota coronis,</l>
            <l n="5.337">  Et latet iniecta splendida mensa rosa?</l>
            <l n="5.338">Ebrius incinctis philyra conviva capillis</l>
            <l n="5.339">  Saltat et imprudens utitur arte meri?</l>
            <l n="5.340">Ebrius ad durum formosae limen amicae</l>
            <l n="5.341">  Cantat, habent unctae mollia serta comae.</l>
            <l n="5.342">Nulla coronata peraguntur seria fronte,</l>
            <l n="5.343">  Nec liquidae vinctis flore bibuntur aquae?</l>
            <l n="5.344">Donec eras mixtus nullis, Acheloe, racemis,</l>
            <l n="5.345">  Gratia sumendae non erat ulla rosae.</l>
            <l n="5.346">Bacchus amat flores; Baccho placuisse coronam</l>
            <l n="5.347">  Ex Ariadneo sidere nosse potes.</l>
            <l n="5.348">Scaena levis decet hanc; non est, mihi credite, non est</l>
            <l n="5.349">  Illa coturnatas inter habenda deas.</l>
            <l n="5.350">Turba quidem cur hos celebret meretricia ludos,</l>
            <l n="5.351">  Non ex difficili causa petita subest.</l>
            <l n="5.352">Non est de tetricis, non est de magna professis,</l>
            <l n="5.353">  Volt sua plebeio sacra patere choro,</l>
            <l n="5.354">Et monet aetatis specie, dum floreat, uti?</l>
            <l n="5.355">  Contemni spinam, cum cecidere rosae.</l>
            <l n="5.356">Cur tamen, ut dantur vestes Cerialibus albae,</l>
            <l n="5.357">  Sic haec est cultu versicolore decens?</l>
            <l n="5.358">An quia maturis albescit messis aristis,</l>
            <l n="5.359">  Et color et species floribus omnis inest?</l>
            <l n="5.360">Annuit, et motis flores cecidere capillis,</l>
            <l n="5.361">  Accidere in mensas ut rosa missa solet.</l>
            <l n="5.362">Lumina restabant, quorum me causa latebat,</l>
            <l n="5.363">  Cum sic errores abstulit illa meos;</l>
            <l n="5.364">"Vel quia purpureis collucent floribus agri,</l>
            <l n="5.365">  Lumina sunt nostros visa decere dies?</l>
            <l n="5.366">Vel quia nec flos est hebeti nec flamma colore,</l>
            <l n="5.367">  Atque oculos in se splendor uterque trahit?</l>
            <l n="5.368">Vel quia deliciis nocturna licentia nostris</l>
            <l n="5.369">  Convenit. a vero tertia causa venit."</l>
            <l n="5.370">"Est breve praeterea, de quo mihi quaerere restat,</l>
            <l n="5.371">  Si liceat" dixi; dixit et illa "Licet."</l>
            <l n="5.372">"Cur tibi pro Libycis clauduntur rete leaenis</l>
            <l n="5.373">  Imbelles capreae sollicitusque lepus?"</l>
            <l n="5.374">Non sibi, respondit, silvas cessisse, sed hortos</l>
            <l n="5.375">  Arvaque pugnaci non adeunda ferae.</l>
            <l n="5.376">Omnia finierat; tenues secessit in auras,</l>
            <l n="5.377">  Mansit odor; posses scire fuisse deam.</l>
            <l n="5.378">Floreat ut toto carmen Nasonis in aevo,</l>
            <l n="5.379">  Sparge, precor, donis pectora nostra tuis.</l>
            <l n="5.380">[3&amp; [C?&amp; C?&amp; lud?&amp;?; in?; Cir?&amp;]]</l>
            <l n="5.381">Nocte minus quarta promet sua sidera Chiron</l>
            <l n="5.382">  Semivir et flavi corpore mixtus equi.</l>
            <l n="5.383">Pelion Haemoniae mons est obversus in Austros;</l>
            <l n="5.384">  Summa virent pinu, cetera quercus habet.</l>
            <l n="5.385">Phillyrides tenuit. saxo stant antra vetusto,</l>
            <l n="5.386">  Quae iustum memorant incoluisse senem.</l>
            <l n="5.387">Ille manus olim missuras Hectora leto</l>
            <l n="5.388">  Creditur in lyricis detinuisse modis.</l>
            <l n="5.389">Venerat Alcides exhausta parte laborum,</l>
            <l n="5.390">  Iussaque restabant ultima paene viro.</l>
            <l n="5.391">Stare simul casu Troiae duo fata videres;</l>
            <l n="5.392">  Hinc puer Aeacides, hinc Iove natus erat.</l>
            <l n="5.393">Excipit hospitio iuvenem Philyre@ius heros,</l>
            <l n="5.394">  Et causam adventus hic rogat, ille docet.</l>
            <l n="5.395">Respicit interea clavam spoliumque leonis,</l>
            <l n="5.396">  "Vir"Que ait "His armis, armaque digna viro""</l>
            <l n="5.397">Nec se, quin horrens auderent tangere saetis</l>
            <l n="5.398">  Vellus, Achilleae continuere manus.</l>
            <l n="5.399">Dumque senex tractat squalentia tela venenis,</l>
            <l n="5.400">  Excidit et laevo fixa sagitta pede est.</l>
            <l n="5.401">Ingemuit Chiron traxitque e corpore ferrum,</l>
            <l n="5.402">  Et gemit Alcides Haemoniusque puer.</l>
            <l n="5.403">Ipse tamen lectas Pagasaeis collibus herbas</l>
            <l n="5.404">  Temperat et vana volnera mulcet ope;</l>
            <l n="5.405">Virus edax superabat opem, penitusque recepta</l>
            <l n="5.406">  Ossibus et toto corpore pestis erat.</l>
            <l n="5.407">Sanguine centauri Lernaeae sanguis echidnae</l>
            <l n="5.408">  Mixtus ad auxilium tempora nulla dabat.</l>
            <l n="5.409">Stabat, ut ante patrem, lacrimis perfusus Achilles;</l>
            <l n="5.410">  Sic flendus Peleus, si moreretur, erat.</l>
            <l n="5.411">Saepe manus aegras manibus fingebat amicis</l>
            <l n="5.412">  (Morum, quos fecit, praemia doctor habet),</l>
            <l n="5.413">Oscula saepe dedit, dixit quoque saepe iacenti</l>
            <l n="5.414">  "Vive, precor, nec me, care, relinque, pater""</l>
            <l n="5.415">Nona dies aderat, cum tu, iustissime Chiron,</l>
            <l n="5.416">  Bis septem stellis corpora cinctus eras.</l>
            <l n="5.417">[4&amp; [D?&amp; C?&amp;] 5?&amp;]</l>
            <l n="5.418">Hunc Lyra curva sequi cuperet, sed idonea nondum</l>
            <l n="5.419">  Est via; nox aptum tertia tempus erit.</l>
            <l n="5.420">[6&amp; F?&amp; C?&amp;]</l>
            <l n="5.421">Scorpios in caelo, cum cras lucescere Nonas</l>
            <l n="5.422">  Dicimus, a media parte notandus erit.</l>
            <l n="5.423">[7&amp; G?&amp; NON?&amp;?; N?&amp; 8&amp; H?&amp; F?&amp; 9&amp; A?&amp; LEM?&amp;?; N?&amp;]</l>
            <l n="5.424">Hinc ubi protulerit formosa ter Hesperus ora,</l>
            <l n="5.425">  Ter dederint Phoebo sidera victa locum,</l>
            <l n="5.426">Ritus erit veteris, nocturna Lemuria, sacri;</l>
            <l n="5.427">  Inferias tacitis manibus illa dabunt.</l>
            <l n="5.428">Annus erat brevior, nec adhuc pia februa norant,</l>
            <l n="5.429">  Nec tu dux mensum, Iane biformis, eras;</l>
            <l n="5.430">Iam tamen extincto cineri sua dona ferebant,</l>
            <l n="5.431">  Compositique nepos busta piabat avi.</l>
            <l n="5.432">Mensis erat Maius, maiorum nomine dictus,</l>
            <l n="5.433">  Qui partem prisci nunc quoque moris habet.</l>
            <l n="5.434">Nox ubi iam media est somnoque silentia praebet,</l>
            <l n="5.435">  Et canis et variae conticuistis aves,</l>
            <l n="5.436">Ille memor veteris ritus timidusque deorum</l>
            <l n="5.437">  Surgit (habent gemini vincula nulla pedes)</l>
            <l n="5.438">Signaque dat digitis medio cum pollice iunctis,</l>
            <l n="5.439">  Occurrat tacito ne levis umbra sibi.</l>
            <l n="5.440">Cumque manus puras fontana perluit unda,</l>
            <l n="5.441">  Vertitur et nigras accipit ante fabas</l>
            <l n="5.442">Aversusque iacit? sed dum iacit, "Haec ego mitto,</l>
            <l n="5.443">  His" inquit "Redimo meque meosque fabis."</l>
            <l n="5.444">Hoc novies dicit nec respicit; umbra putatur</l>
            <l n="5.445">  Colligere et nullo terga vidente sequi.</l>
            <l n="5.446">Rursus aquam tangit Temesaeaque concrepat aera</l>
            <l n="5.447">  Et rogat, ut tectis exeat umbra suis.</l>
            <l n="5.448">Cum dixit novies "Manes exite paterni,"</l>
            <l n="5.449">  Respicit et pure sacra peracta putat.</l>
            <l n="5.450">Dicta sit unde dies, quae nominis extet origo,</l>
            <l n="5.451">  Me fugit; ex aliquo est invenienda deo.</l>
            <l n="5.452">Pleiade nate, mone, virga venerande potenti;</l>
            <l n="5.453">  Saepe tibi est Stygii regia visa Iovis.</l>
            <l n="5.454">Venit adoratus Caducifer. accipe causam</l>
            <l n="5.455">  Nominis; ex ipso est cognita causa deo.</l>
            <l n="5.456">Romulus ut tumulo fraternas condidit umbras,</l>
            <l n="5.457">  Et male veloci iusta soluta Remo,</l>
            <l n="5.458">Faustulus infelix et passis Acca capillis</l>
            <l n="5.459">  Spargebant lacrimis ossa perusta suis.</l>
            <l n="5.460">Inde domum redeunt sub prima crepuscula maesti,</l>
            <l n="5.461">  Utque erat, in duro procubuere toro.</l>
            <l n="5.462">Umbra cruenta Remi visa est assistere lecto</l>
            <l n="5.463">  Atque haec exiguo murmure verba loqui;</l>
            <l n="5.464">"En ego dimidium vestri parsque altera voti,</l>
            <l n="5.465">  Cernite, sim qualis, qui modo qualis eram"</l>
            <l n="5.466">Qui modo, si volucres habuissem regna iubentes,</l>
            <l n="5.467">  In populo potui maximus esse meo,</l>
            <l n="5.468">Nunc sum elapsa rogi flammis et inanis imago;</l>
            <l n="5.469">  Haec est ex illo forma relicta Remo"</l>
            <l n="5.470">Heu ubi Mars pater est? si vos modo vera locuti,</l>
            <l n="5.471">  Uberaque expositis ille ferina dedit.</l>
            <l n="5.472">Quem lupa servavit, manus hunc temeraria civis</l>
            <l n="5.473">  Perdidit. o quanto mitior illa fuit"</l>
            <l n="5.474">Saeve Celer, crudelem animam per volnera reddas,</l>
            <l n="5.475">  Utque ego, sub terras sanguinulentus eas.</l>
            <l n="5.476">Noluit hoc frater, pietas aequalis in illo est;</l>
            <l n="5.477">  Quod potuit, lacrimas manibus ille dedit.</l>
            <l n="5.478">Hunc vos per lacrimas, per vestra alimenta rogate,</l>
            <l n="5.479">  Ut celebrem nostro signet honore diem."</l>
            <l n="5.480">Mandantem amplecti cupiunt et bracchia tendunt;</l>
            <l n="5.481">  Lubrica prensantes effugit umbra manus.</l>
            <l n="5.482">Ut secum fugiens somnos abduxit imago,</l>
            <l n="5.483">  Ad regem voces fratris uterque ferunt.</l>
            <l n="5.484">Romulus obsequitur, lucemque Remuria dicit</l>
            <l n="5.485">  Illam, qua positis iusta feruntur avis.</l>
            <l n="5.486">Aspera mutata est in lenem tempore longo</l>
            <l n="5.487">  Littera, quae toto nomine prima fuit?</l>
            <l n="5.488">Mox etiam lemures animas dixere silentum;</l>
            <l n="5.489">  Hic sensus verbi, vis ea vocis erat.</l>
            <l n="5.490">Fana tamen veteres illis clausere diebus,</l>
            <l n="5.491">  Ut nunc ferali tempore operta vides.</l>
            <l n="5.492">Nec viduae taedis eadem nec virginis apta</l>
            <l n="5.493">  Tempora; quae nupsit, non diuturna fuit.</l>
            <l n="5.494">Hac quoque de causa, si te proverbia tangunt,</l>
            <l n="5.495">  Mense malum Maio nubere volgus ait.</l>
            <l n="5.496">Sed tamen haec tria sunt sub eodem tempore festa</l>
            <l n="5.497">  Inter se nulla continuata die.</l>
            <l n="5.498">[10&amp; B?&amp; C?&amp; 11&amp; C?&amp; LEM?&amp;?; N?&amp;]</l>
            <l n="5.499">Quorum si mediis Boeotum Oriona quaeres,</l>
            <l n="5.500">  Falsus eris. signi causa canenda mihi.</l>
            <l n="5.501">Iuppiter et lato qui regnat in aequore frater</l>
            <l n="5.502">  Carpebant socias Mercuriusque vias.</l>
            <l n="5.503">Tempus erat, quo versa iugo referuntur aratra,</l>
            <l n="5.504">  Et pronus saturae lac bibit agnus ovis.</l>
            <l n="5.505">Forte senex Hyrieus, angusti cultor agelli,</l>
            <l n="5.506">  Hos videt, exiguam stabat ut ante casam?</l>
            <l n="5.507">Atque ita "Longa via est, nec tempora longa supersunt,"</l>
            <l n="5.508">  Dixit "Et hospitibus ianua nostra patet."</l>
            <l n="5.509">Addidit et voltum verbis iterumque rogavit;</l>
            <l n="5.510">  Parent promissis dissimulantque deos.</l>
            <l n="5.511">Tecta senis subeunt nigro deformia fumo?</l>
            <l n="5.512">  Ignis in hesterno stipite parvus erat.</l>
            <l n="5.513">Ipse genu nixus flammas exsuscitat aura</l>
            <l n="5.514">  Et promit quassas comminuitque faces.</l>
            <l n="5.515">Stant calices? minor inde fabas, holus alter habebat,</l>
            <l n="5.516">  Et spumat testu pressus uterque suo.</l>
            <l n="5.517">Dumque mora est, tremula dat vina rubentia dextra;</l>
            <l n="5.518">  Accipit aequoreus pocula prima deus.</l>
            <l n="5.519">Quae simul exhausit, "Da nunc bibat ordine" dixit</l>
            <l n="5.520">  "Iuppiter." audito palluit ille Iove.</l>
            <l n="5.521">Ut rediit animus, cultorem pauperis agri</l>
            <l n="5.522">  Immolat et magno torret in igne bovem?</l>
            <l n="5.523">Quaeque puer quondam primis diffuderat annis,</l>
            <l n="5.524">  Promit fumoso condita vina cado.</l>
            <l n="5.525">Nec mora, flumineam lino celantibus ulvam,</l>
            <l n="5.526">  Sic quoque non altis, incubuere toris.</l>
            <l n="5.527">Nunc dape, nunc posito mensae nituere Lyaeo;</l>
            <l n="5.528">  Terra rubens crater, pocula fagus erant.</l>
            <l n="5.529">Verba fuere Iovis; "Siquid fert impetus, opta;</l>
            <l n="5.530">  Omne feres." placidi verba fuere senis;</l>
            <l n="5.531">"Cara fuit coniunx, primae mihi flore iuventae</l>
            <l n="5.532">  Cognita. nunc ubi sit, quaeritis? urna tegit.</l>
            <l n="5.533">Huic ego iuratus, vobis in verba vocatis,</l>
            <l n="5.534">  ""Coniugio"" dixi ""Sola fruere meo.""</l>
            <l n="5.535">Et dixi et servo. sed enim diversa voluntas</l>
            <l n="5.536">  Est mihi? nec coniunx, sed pater esse volo."</l>
            <l n="5.537">Annuerant omnes; omnes ad terga iuvenci</l>
            <l n="5.538">  Constiterant- pudor est ulteriora loqui-</l>
            <l n="5.539">Tum superiniecta texere madentia terra?</l>
            <l n="5.540">  Iamque decem menses, et puer ortus erat.</l>
            <l n="5.541">Hunc Hyrieus, quia sic genitus, vocat Uriona;</l>
            <l n="5.542">  Perdidit antiquum littera prima sonum.</l>
            <l n="5.543">Creverat immensum? comitem sibi Delia sumpsit,</l>
            <l n="5.544">  Ille deae custos, ille satelles erat.</l>
            <l n="5.545">Verba movent iram non circumspecta deorum;</l>
            <l n="5.546">  "Quam nequeam" dixit "Vincere, nulla fera est."</l>
            <l n="5.547">Scorpion immisit Tellus; fuit impetus illi</l>
            <l n="5.548">  Curva gemelliparae spicula ferre deae?</l>
            <l n="5.549">Obstitit Orion. Latona nitentibus astris</l>
            <l n="5.550">  Addidit et "Meriti praemia" dixit "Habe."</l>
            <l n="5.551">[12&amp; D?&amp; $?n?&amp; lud?&amp;?; Mart?&amp;?; in?; Circ?&amp;]</l>
            <l n="5.552">Sed quid et Orion et cetera sidera mundo</l>
            <l n="5.553">  Cedere festinant, noxque coartat iter?</l>
            <l n="5.554">Quid solito citius liquido iubar aequore tollit</l>
            <l n="5.555">  Candida, Lucifero praeveniente, dies?</l>
            <l n="5.556">Fallor, an arma sonant? non fallimur, arma sonabant;</l>
            <l n="5.557">  Mars venit et veniens bellica signa dedit.</l>
            <l n="5.558">Ultor ad ipse suos caelo descendit honores</l>
            <l n="5.559">  Templaque in Augusto conspicienda foro.</l>
            <l n="5.560">Et deus est ingens et opus; debebat in urbe</l>
            <l n="5.561">  Non aliter nati Mars habitare sui.</l>
            <l n="5.562">Digna Giganteis haec sunt delubra tropaeis;</l>
            <l n="5.563">  Hinc fera Gradivum bella movere decet,</l>
            <l n="5.564">Seu quis ab Eoo nos impius orbe lacesset,</l>
            <l n="5.565">  Seu quis ab occiduo sole domandus erit.</l>
            <l n="5.566">Prospicit armipotens operis fastigia summi</l>
            <l n="5.567">  Et probat invictos summa tenere deos.</l>
            <l n="5.568">Prospicit in foribus diversae tela figurae</l>
            <l n="5.569">  Armaque terrarum milite victa suo.</l>
            <l n="5.570">Hinc videt Aenean oneratum pondere caro</l>
            <l n="5.571">  Et tot Iuleae nobilitatis avos;</l>
            <l n="5.572">Hinc videt Iliaden humeris ducis arma ferentem,</l>
            <l n="5.573">  Claraque dispositis acta subesse viris.</l>
            <l n="5.574">Spectat et Augusto praetextum nomine templum,</l>
            <l n="5.575">  Et visum lecto Caesare maius opus.</l>
            <l n="5.576">Voverat hoc iuvenis tunc, cum pia sustulit arma;</l>
            <l n="5.577">  A tantis Princeps incipiendus erat.</l>
            <l n="5.578">Ille manus tendens, hinc stanti milite iusto,</l>
            <l n="5.579">  Hinc coniuratis, talia dicta dedit;</l>
            <l n="5.580">"Si mihi bellandi pater est Vestaeque sacerdos</l>
            <l n="5.581">  Auctor, et ulcisci numen utrumque paro;</l>
            <l n="5.582">Mars, ades et satia scelerato sanguine ferrum,</l>
            <l n="5.583">  Stetque favor causa pro meliore tuus.</l>
            <l n="5.584">Templa feres et, me victore, vocaberis Ultor."</l>
            <l n="5.585">  Voverat et fuso laetus ab hoste redit.</l>
            <l n="5.586">Nec satis est meruisse semel cognomina Marti;</l>
            <l n="5.587">  Persequitur Parthi signa retenta manu.</l>
            <l n="5.588">Gens fuit et campis et equis et tuta sagittis</l>
            <l n="5.589">  Et circumfusis invia fluminibus.</l>
            <l n="5.590">Addiderant animos Crassorum funera genti,</l>
            <l n="5.591">  Cum periit miles signaque duxque simul.</l>
            <l n="5.592">Signa, decus belli, Parthus Romana tenebat,</l>
            <l n="5.593">  Romanaeque aquilae signifer hostis erat.</l>
            <l n="5.594">Isque pudor mansisset adhuc, nisi fortibus armis</l>
            <l n="5.595">  Caesaris Ausoniae protegerentur opes.</l>
            <l n="5.596">Ille notas veteres et longi dedecus aevi</l>
            <l n="5.597">  Sustulit; agnorunt signa recepta suos.</l>
            <l n="5.598">Quid tibi nunc solitae mitti post terga sagittae,</l>
            <l n="5.599">  Quid loca, quid rapidi profuit usus equi,</l>
            <l n="5.600">Parthe? refers aquilas, victos quoque porrigis arcus;</l>
            <l n="5.601">  Pignora iam nostri nulla pudoris habes.</l>
            <l n="5.602">Rite deo templumque datum nomenque bis ulto,</l>
            <l n="5.603">  Et meritus voti debita solvit honor.</l>
            <l n="5.604">Sollemnes ludos Circo celebrate, Quirites"</l>
            <l n="5.605">  Non visa est fortem scaena decere deum.</l>
            <l n="5.606">[13&amp; E?&amp; LEM?&amp;?; N?&amp;]</l>
            <l n="5.607">Pliadas aspicies omnes totumque sororum</l>
            <l n="5.608">  Agmen, ubi ante Idus nox erit una super.</l>
            <l n="5.609">Tum mihi non dubiis auctoribus incipit aestas,</l>
            <l n="5.610">  Et tepidi finem tempora veris habent.</l>
            <l n="5.611">[14&amp; F?&amp; C?&amp;]</l>
            <l n="5.612">Idibus ora prior stellantia tollere Taurum</l>
            <l n="5.613">  Indicat. huic signo fabula nota subest.</l>
            <l n="5.614">Praebuit, ut taurus, Tyriae sua terga puellae</l>
            <l n="5.615">  Iuppiter et falsa cornua fronte tulit.</l>
            <l n="5.616">Illa iubam dextra, laeva retinebat amictus,</l>
            <l n="5.617">  Et timor ipse novi causa decoris erat.</l>
            <l n="5.618">Aura sinus implet, flavos movet aura capillos;</l>
            <l n="5.619">  Sidoni, sic fueras aspicienda Iovi.</l>
            <l n="5.620">Saepe puellares subduxit ab aequore plantas</l>
            <l n="5.621">  Et metuit tactus assilientis aquae;</l>
            <l n="5.622">Saepe deus prudens tergum demisit in undas,</l>
            <l n="5.623">  Haereat ut collo fortius illa suo.</l>
            <l n="5.624">Litoribus tactis stabat sine cornibus ullis</l>
            <l n="5.625">  Iuppiter inque deum de bove versus erat.</l>
            <l n="5.626">Taurus init caelum; te, Sidoni, Iuppiter implet,</l>
            <l n="5.627">  Parsque tuum terrae tertia nomen habet.</l>
            <l n="5.628">Hoc alii signum Phariam dixere iuvencam,</l>
            <l n="5.629">  Quae bos ex homine est, ex bove facta dea.</l>
            <l n="5.630">Tum quoque priscorum virgo simulacra virorum</l>
            <l n="5.631">  Mittere roboreo scirpea ponte solet.</l>
            <l n="5.632">Fama vetus tunc, cum Saturnia terra vocata est,</l>
            <l n="5.633">  Talia fatidici dicta fuisse Iovis;</l>
            <l n="5.634">"Falcifero libata seni duo corpora, gentes,</l>
            <l n="5.635">  Mittite, quae Tuscis excipiantur aquis;"</l>
            <l n="5.636">Donec in haec venit Tirynthius arva, quotannis</l>
            <l n="5.637">  Tristia Leucadio sacra peracta modo?</l>
            <l n="5.638">Illum stramineos in aquam misisse Quirites;</l>
            <l n="5.639">  Herculis exemplo corpora falsa iaci.</l>
            <l n="5.640">Pars putat, ut ferrent iuvenes suffragia soli,</l>
            <l n="5.641">  Pontibus infirmos praecipitasse senes.</l>
            <l n="5.642">Corpora post decies senos qui credidit annos</l>
            <l n="5.643">  Missa neci, sceleris crimine damnat avos.</l>
            <l n="5.644">Thybri, doce verum. tua ripa vetustior urbe est,</l>
            <l n="5.645">  Principium ritus tu bene nosse potes.</l>
            <l n="5.646">Thybris harundiferum medio caput extulit alveo</l>
            <l n="5.647">  Raucaque dimovit talibus ora sonis;</l>
            <l n="5.648">"Haec loca desertas vidi sine moenibus herbas;</l>
            <l n="5.649">  Pascebat sparsas utraque ripa boves,</l>
            <l n="5.650">Et quem nunc gentes Tiberim noruntque timentque,</l>
            <l n="5.651">  Tunc etiam pecori despiciendus eram.</l>
            <l n="5.652">Arcadis Evandri nomen tibi saepe refertur;</l>
            <l n="5.653">  Ille meas remis advena torsit aquas.</l>
            <l n="5.654">Venit et Alcides, turba comitatus Achiva</l>
            <l n="5.655">  (Albula, si memini, tunc mihi nomen erat);</l>
            <l n="5.656">Excipit hospitio iuvenem Pallantius heros,</l>
            <l n="5.657">  Et tandem Caco debita poena venit.</l>
            <l n="5.658">Victor abit secumque boves, Erythe@ida praedam,</l>
            <l n="5.659">  Abstrahit. at comites longius ire negant</l>
            <l n="5.660">(magnaque pars horum desertis venerat Argis);</l>
            <l n="5.661">  Montibus his ponunt spemque laremque suum.</l>
            <l n="5.662">Saepe tamen patriae dulci tanguntur amore,</l>
            <l n="5.663">  Atque aliquis moriens hoc breve mandat opus;</l>
            <l n="5.664">""Mittite me in Tiberim, Tiberinis vectus ut undis</l>
            <l n="5.665">  Litus ad Inachium pulvis inanis eam.""</l>
            <l n="5.666">Displicet heredi mandati cura sepulchri;</l>
            <l n="5.667">  Mortuus Ausonia conditur hospes humo,</l>
            <l n="5.668">Scirpea pro domino Tiberi iactatur imago,</l>
            <l n="5.669">  Ut repetat Graias per freta longa domos."</l>
            <l n="5.670">Hactenus, et subiit vivo rorantia saxo</l>
            <l n="5.671">  Antra; leves cursum sustinuistis aquae.</l>
            <l n="5.672">[15?&amp; G?&amp; EID?&amp;?; $?n?&amp; 16&amp; H?&amp; F?&amp; 17&amp; A?&amp; C?&amp; 18&amp; B?&amp; C?&amp; 19&amp; C?&amp; C?&amp;]</l>
            <l n="5.673">Clare nepos Atlantis, ades, quem montibus olim</l>
            <l n="5.674">  Edidit Arcadiis Ple@ias una Iovi,</l>
            <l n="5.675">Pacis et armorum superis imisque deorum</l>
            <l n="5.676">  Arbiter, alato qui pede carpis iter,</l>
            <l n="5.677">Laete lyrae pulsu, nitida quoque laete palaestra,</l>
            <l n="5.678">  Quo didicit culte lingua docente loqui,</l>
            <l n="5.679">Templa tibi posuere patres spectantia Circum</l>
            <l n="5.680">  Idibus; ex illo est haec tibi festa dies.</l>
            <l n="5.681">Te, quicumque suas profitentur vendere merces,</l>
            <l n="5.682">  Ture dato, tribuas ut sibi lucra, rogant.</l>
            <l n="5.683">Est aqua Mercurii portae vicina Capenae?</l>
            <l n="5.684">  Si iuvat expertis credere, numen habet.</l>
            <l n="5.685">Huc venit incinctus tunica mercator et urna</l>
            <l n="5.686">  Purus suffita, quam ferat, haurit aquam.</l>
            <l n="5.687">Uda fit hinc laurus, lauro sparguntur ab uda</l>
            <l n="5.688">  Omnia, quae dominos sunt habitura novos?</l>
            <l n="5.689">Spargit et ipse suos lauro rorante capillos</l>
            <l n="5.690">  Et peragit solita fallere voce preces;</l>
            <l n="5.691">"Ablue praeteriti periuria temporis," inquit</l>
            <l n="5.692">  "Ablue praeteritae perfida verba die.</l>
            <l n="5.693">Sive ego te feci testem falsove citavi</l>
            <l n="5.694">  Non audituri numina magna Iovis,</l>
            <l n="5.695">Sive deum prudens alium divamve fefelli,</l>
            <l n="5.696">  Abstulerint celeres improba verba Noti,</l>
            <l n="5.697">Et pateant veniente die periuria nobis,</l>
            <l n="5.698">  Nec curent superi si qua locutus ero.</l>
            <l n="5.699">Da modo lucra mihi, da facto gaudia lucro,</l>
            <l n="5.700">  Et fac, ut emptori verba dedisse iuvet."</l>
            <l n="5.701">Talia Mercurius poscentem ridet ab alto,</l>
            <l n="5.702">  Se memor Ortygias surripuisse boves.</l>
            <l n="5.703">[20&amp; D?&amp; C?&amp;]</l>
            <l n="5.704">At mihi pande, precor, tanto meliora petenti,</l>
            <l n="5.705">  In Geminos ex quo tempore Phoebus eat.</l>
            <l n="5.706">"Cum totidem de mense dies superesse videbis,</l>
            <l n="5.707">  Quot sunt Herculei facta laboris" ait.</l>
            <l n="5.708">"Dic" ego respondi "Causam mihi sideris huius."</l>
            <l n="5.709">  Causam facundo reddidit ore deus;</l>
            <l n="5.710">"Abstulerant raptas Phoeben Phoebesque sororem</l>
            <l n="5.711">  Tyndaridae fratres, hic eques, ille pugil.</l>
            <l n="5.712">Bella parant repetuntque suas et frater et Idas,</l>
            <l n="5.713">  Leucippo fieri pactus uterque gener.</l>
            <l n="5.714">His amor, ut repetant, illis, ut reddere nolint,</l>
            <l n="5.715">  Suadet? et ex causa pugnat uterque pari.</l>
            <l n="5.716">Effugere Oebalidae cursu potuere sequentes,</l>
            <l n="5.717">  Sed visum celeri vincere turpe fuga.</l>
            <l n="5.718">Liber ab arboribus locus est, apta area pugnae;</l>
            <l n="5.719">  Constiterant illic; nomen Aphidna loco.</l>
            <l n="5.720">Pectora traiectus Lynceo Castor ab ense</l>
            <l n="5.721">  Non expectato volnere pressit humum.</l>
            <l n="5.722">Ultor adest Pollux et Lyncea perforat hasta,</l>
            <l n="5.723">  Qua cervix humeros continuata premit.</l>
            <l n="5.724">Ibat in hunc Idas vixque est Iovis igne repulsus,</l>
            <l n="5.725">  Tela tamen dextrae fulmine rapta negant.</l>
            <l n="5.726">Iamque tibi, Pollux, caelum sublime patebat,</l>
            <l n="5.727">  Cum ""Mea"" dixisti ""Percipe verba, pater;</l>
            <l n="5.728">Quod mihi das uni caelum, partire duobus;</l>
            <l n="5.729">  Dimidium toto munere maius erit.""</l>
            <l n="5.730">Dixit et alterna fratrem statione redemit.</l>
            <l n="5.731">  Utile sollicitae sidus utrumque rati."</l>
            <l n="5.732">[21&amp; E?&amp; AGON?&amp;?; $?n?&amp;]</l>
            <l n="5.733">Ad Ianum redeat, qui quaerit, Agonia quid sint;</l>
            <l n="5.734">  Quae tamen in fastis hoc quoque tempus habent.</l>
            <l n="5.735">[22&amp; F?&amp; N?&amp;]</l>
            <l n="5.736">Nocte sequente diem canis Erigone@ius exit;</l>
            <l n="5.737">  Est alio signi reddita causa loco.</l>
            <l n="5.738">[23&amp; G?&amp; TUB?&amp;?; $?n?&amp;]</l>
            <l n="5.739">Proxima Volcani lux est, Tubilustria dicunt;</l>
            <l n="5.740">  Lustrantur purae, quas facit ille, tubae.</l>
            <l n="5.741">[24&amp; H?&amp; Q?&amp;?; R?&amp;?; C?&amp;?; F?&amp;]</l>
            <l n="5.742">Quattuor inde notis locus est, quibus ordine lectis</l>
            <l n="5.743">  Vel mos sacrorum vel fuga regis inest.</l>
            <l n="5.744">[25&amp; A?&amp; C?&amp; 26&amp; B?&amp; C?&amp; 27&amp; C?&amp; C?&amp; 28&amp; D?&amp; C?&amp; 29&amp; E?&amp; C?&amp; 30&amp; F?&amp; C?&amp; 31&amp; G?&amp; C?&amp;]</l>
            <l n="5.745">Nec te praetereo, populi Fortuna potentis</l>
            <l n="5.746">  Publica, cui templum luce sequente datum est.</l>
            <l n="5.747">Hanc ubi dives aquis acceperit Amphitrite,</l>
            <l n="5.748">  Grata Iovi fulvae rostra videbis avis.</l>
            <l n="5.749">Auferet ex oculis veniens aurora Booten,</l>
            <l n="5.750">  Continuaque die sidus Hyantis erit.</l>
         </div>
         <div n="6" type="book">
            <l n="6.1">Hic quoque mensis habet dubias in nomine causas,</l>
            <l n="6.2">  Quae placeant, positis omnibus ipse leges.</l>
            <l n="6.3">Facta canam? sed erunt qui me finxisse loquantur</l>
            <l n="6.4">  Nullaque mortali numina visa putent.</l>
            <l n="6.5">Est deus in nobis? agitante calescimus illo;</l>
            <l n="6.6">  Impetus hic sacrae semina mentis habet.</l>
            <l n="6.7">Fas mihi praecipue voltus vidisse deorum,</l>
            <l n="6.8">  Vel quia sum vates, vel quia sacra cano.</l>
            <l n="6.9">Est nemus arboribus densum, secretus ab omni</l>
            <l n="6.10">  Voce locus, si non obstreperetur aquis.</l>
            <l n="6.11">Hic ego quaerebam, coepti quae mensis origo</l>
            <l n="6.12">  Esset, et in cura nominis huius eram.</l>
            <l n="6.13">Ecce deas vidi, non quas praeceptor arandi</l>
            <l n="6.14">  Viderat, Ascraeas cum sequeretur oves,</l>
            <l n="6.15">Nec quas Priamides in aquosae vallibus Idae</l>
            <l n="6.16">  Contulit; ex illis sed tamen una fuit.</l>
            <l n="6.17">Ex illis fuit una, sui germana mariti?</l>
            <l n="6.18">  Haec erat (agnovi) quae stat in arce Iovis.</l>
            <l n="6.19">Horrueram tacitoque animum pallore fatebar?</l>
            <l n="6.20">  Tum dea, quos fecit, sustulit ipsa metus.</l>
            <l n="6.21">Namque ait "O vates, Romani conditor anni,</l>
            <l n="6.22">  Ause per exiguos magna referre modos,</l>
            <l n="6.23">Ius tibi fecisti numen caeleste videndi,</l>
            <l n="6.24">  Cum placuit numeris condere festa tuis.</l>
            <l n="6.25">Ne tamen ignores volgique errore traharis,</l>
            <l n="6.26">  Iunius a nostro nomine nomen habet.</l>
            <l n="6.27">Est aliquid nupsisse Iovi, Iovis esse sororem;</l>
            <l n="6.28">  Fratre magis, dubito, glorier, anne viro.</l>
            <l n="6.29">Si genus aspicitur, Saturnum prima parentem</l>
            <l n="6.30">  Feci, Saturni sors ego prima fui.</l>
            <l n="6.31">A patre dicta meo quondam Saturnia Roma est;</l>
            <l n="6.32">  Haec illi a caelo proxima terra fuit.</l>
            <l n="6.33">Si torus in pretio est, dicor matrona Tonantis,</l>
            <l n="6.34">  Iunctaque Tarpeio sunt mea templa Iovi.</l>
            <l n="6.35">An potuit Maio paelex dare nomina mensi,</l>
            <l n="6.36">  Hic honor in nobis invidiosus erit?</l>
            <l n="6.37">Cur igitur regina vocor princepsque dearum?</l>
            <l n="6.38">  Aurea cur dextrae sceptra dedere meae?</l>
            <l n="6.39">An facient mensem luces, Lucinaque ab illis</l>
            <l n="6.40">  Dicar et a nullo nomina mense traham?</l>
            <l n="6.41">Tum me paeniteat posuisse fideliter iras</l>
            <l n="6.42">  In genus Electrae Dardaniamque domum.</l>
            <l n="6.43">Causa duplex irae; rapto Ganymede dolebam,</l>
            <l n="6.44">  Forma quoque Idaeo iudice victa mea est.</l>
            <l n="6.45">Paeniteat, quod non foveo Carthaginis arces,</l>
            <l n="6.46">  Cum mea sint illo currus et arma loco;</l>
            <l n="6.47">Paeniteat Sparten Argosque measque Mycenas</l>
            <l n="6.48">  Et veterem Latio supposuisse Samon;</l>
            <l n="6.49">Adde senem Tatium Iunonicolasque Faliscos,</l>
            <l n="6.50">  Quos ego Romanis succubuisse tuli.</l>
            <l n="6.51">Sed neque paeniteat, nec gens mihi carior ulla est;</l>
            <l n="6.52">  Hic colar, hic teneam cum Iove templa meo.</l>
            <l n="6.53">Ipse mihi Mavors ""Commendo moenia"" dixit</l>
            <l n="6.54">  ""Haec tibi. tu pollens urbe nepotis eris.""</l>
            <l n="6.55">Dicta fides sequitur; centum celebramur in aris,</l>
            <l n="6.56">  Nec levior quovis est mihi mensis honor.</l>
            <l n="6.57">Nec tamen hunc nobis tantummodo praestat honorem</l>
            <l n="6.58">  Roma; suburbani dant mihi munus idem.</l>
            <l n="6.59">Inspice, quos habeat nemoralis Aricia fastos</l>
            <l n="6.60">  Et populus Laurens Lanuviumque meum?</l>
            <l n="6.61">Est illic mensis Iunonius. inspice Tibur</l>
            <l n="6.62">  Et Praenestinae moenia sacra deae?</l>
            <l n="6.63">Iunonale leges tempus. nec Romulus illas</l>
            <l n="6.64">  Condidit; at nostri Roma nepotis erat."</l>
            <l n="6.65">Finierat Iuno. respeximus; Herculis uxor</l>
            <l n="6.66">  Stabat, et in voltu signa vigoris erant.</l>
            <l n="6.67">"Non ego, si toto mater me cedere caelo</l>
            <l n="6.68">  Iusserit, invita matre morabor" ait.</l>
            <l n="6.69">"Nunc quoque non luctor de nomine temporis huius;</l>
            <l n="6.70">  Blandior et partes paene rogantis ago</l>
            <l n="6.71">Remque mei iuris malim tenuisse precando,</l>
            <l n="6.72">  Et faveas causae forsitan ipse meae.</l>
            <l n="6.73">Aurea possedit socio Capitolia templo</l>
            <l n="6.74">  Mater et, ut debet, cum Iove summa tenet.</l>
            <l n="6.75">At decus omne mihi contingit origine mensis;</l>
            <l n="6.76">  Unicus est, de quo sollicitamur, honor.</l>
            <l n="6.77">Quid grave, si titulum mensis, Romane, dedisti</l>
            <l n="6.78">  Herculis uxori, posteritasque memor?</l>
            <l n="6.79">Haec quoque terra aliquid debet mihi nomine magni</l>
            <l n="6.80">  Coniugis? huc captas appulit ille boves,</l>
            <l n="6.81">Hic male defensus flammis et dote paterna</l>
            <l n="6.82">  Cacus Aventinam sanguine tinxit humum.</l>
            <l n="6.83">Ad propiora vocor. populum digessit ab annis</l>
            <l n="6.84">  Romulus, in partes distribuitque duas;</l>
            <l n="6.85">Haec dare consilium, pugnare paratior illa est?</l>
            <l n="6.86">  Haec aetas bellum suadet, at illa gerit.</l>
            <l n="6.87">Sic statuit mensesque nota secrevit eadem;</l>
            <l n="6.88">  Iunius est iuvenum? qui fuit ante, senum."</l>
            <l n="6.89">Dixit. et in litem studio certaminis issent,</l>
            <l n="6.90">  Atque ira pietas dissimulata foret;</l>
            <l n="6.91">Venit Apollinea longas Concordia lauro</l>
            <l n="6.92">  Nexa comas, placidi numen opusque ducis.</l>
            <l n="6.93">Haec ubi narravit Tatium fortemque Quirinum</l>
            <l n="6.94">  Binaque cum populis regna coisse suis</l>
            <l n="6.95">Et lare communi soceros generosque receptos,</l>
            <l n="6.96">  "His nomen iunctis Iunius" inquit "Habet."</l>
            <l n="6.97">Dicta triplex causa est. at vos ignoscite, divae;</l>
            <l n="6.98">  Res est arbitrio non dirimenda meo.</l>
            <l n="6.99">Ite pares a me. perierunt iudice formae</l>
            <l n="6.100">  Pergama; plus laedunt, quam iuvat una, duae.</l>
            <l n="6.101">[1&amp; [H?&amp; K?&amp;?; IUN?&amp;?;] N?&amp;]</l>
            <l n="6.102">Prima dies tibi, Carna, datur. dea cardinis haec est;</l>
            <l n="6.103">  Numine clausa aperit, claudit aperta suo.</l>
            <l n="6.104">Unde datas habeat vires, obscurior aevo</l>
            <l n="6.105">  Fama, sed e nostro carmine certus eris.</l>
            <l n="6.106">Adiacet antiquus Tiberino lucus Helerni;</l>
            <l n="6.107">  Pontifices illuc nunc quoque sacra ferunt.</l>
            <l n="6.108">Inda sata est nymphe (Cranen dixere priores)</l>
            <l n="6.109">  Nequiquam multis saepe petita procis.</l>
            <l n="6.110">Rura sequi iaculisque feras agitare solebat</l>
            <l n="6.111">  Nodosasque cava tendere valle plagas.</l>
            <l n="6.112">Non habuit pharetram, Phoebi tamen esse sororem</l>
            <l n="6.113">  Credebant? nec erat, Phoebe, pudenda tibi.</l>
            <l n="6.114">Huic aliquis iuvenum dixisset amantia verba,</l>
            <l n="6.115">  Reddebat tales protinus illa sonos;</l>
            <l n="6.116">"Haec loca lucis habent nimis et cum luce pudoris;</l>
            <l n="6.117">  Si secreta magis ducis in antra, sequor."</l>
            <l n="6.118">Credulus ante ut iit, frutices haec nacta resistit</l>
            <l n="6.119">  Et latet et nullo est invenienda modo.</l>
            <l n="6.120">Viderat hanc Ianus visaeque cupidine captus</l>
            <l n="6.121">  Ad duram verbis mollibus usus erat.</l>
            <l n="6.122">Nympha iubet quaeri de more remotius antrum</l>
            <l n="6.123">  Utque comes sequitur destituitque ducem.</l>
            <l n="6.124">Stulta" videt Ianus, quae post sua terga gerantur;</l>
            <l n="6.125">  Nil agis, et latebras respicit ille tuas.</l>
            <l n="6.126">Nil agis, en" dixi; nam te sub rupe latentem</l>
            <l n="6.127">  Occupat amplexu speque potitus ait;</l>
            <l n="6.128">"Ius pro concubitu nostro tibi cardinis esto;</l>
            <l n="6.129">  Hoc pretium positae virginitatis habe."</l>
            <l n="6.130">Sic fatus spinam, qua tristes pellere posset</l>
            <l n="6.131">  A foribus noxas (haec erat alba), dedit.</l>
            <l n="6.132">Sunt avidae volucres, non quae Phine@ia mensis</l>
            <l n="6.133">  Guttura fraudabant, sed genus inde trahunt;</l>
            <l n="6.134">Grande caput, stantes oculi, rostra apta rapinis,</l>
            <l n="6.135">  Canities pinnis, unguibus hamus inest.</l>
            <l n="6.136">Nocte volant puerosque petunt nutricis egentes</l>
            <l n="6.137">  Et vitiant cunis corpora rapta suis.</l>
            <l n="6.138">Carpere dicuntur lactentia viscera rostris</l>
            <l n="6.139">  Et plenum poto sanguine guttur habent.</l>
            <l n="6.140">Est illis strigibus nomen? sed nominis huius</l>
            <l n="6.141">  Causa, quod horrendum stridere nocte solent.</l>
            <l n="6.142">Sive igitur nascuntur aves, seu carmine fiunt</l>
            <l n="6.143">  Naeniaque in volucres Marsa figurat anus,</l>
            <l n="6.144">In thalamos venere Procae. Proca natus in illis</l>
            <l n="6.145">  Praeda recens avium quinque diebus erat,</l>
            <l n="6.146">Pectoraque exsorbent avidis infantia linguis?</l>
            <l n="6.147">  At puer infelix vagit opemque petit.</l>
            <l n="6.148">Territa voce sui nutrix accurrit alumni</l>
            <l n="6.149">  Et rigido sectas invenit ungue genas.</l>
            <l n="6.150">Quid faceret? color oris erat, qui frondibus olim</l>
            <l n="6.151">  Esse solet seris, quas nova laesit hiems.</l>
            <l n="6.152">Pervenit ad Cranen et rem docet. illa "Timorem</l>
            <l n="6.153">  Pone; tuus sospes" dixit "Alumnus erit."</l>
            <l n="6.154">Venerat ad cunas; flebant materque paterque;</l>
            <l n="6.155">  "Sistite vos lacrimas, ipsa medebor" ait.</l>
            <l n="6.156">Protinus arbutea postes ter in ordine tangit</l>
            <l n="6.157">  Fronde, ter arbutea limina fronde notat?</l>
            <l n="6.158">Spargit aquis aditus (et aquae medicamen habebant)</l>
            <l n="6.159">  Extaque de porca cruda bimenstre tenet?</l>
            <l n="6.160">Atque ita "Noctis aves, extis puerilibus" inquit</l>
            <l n="6.161">  "Parcite; pro parvo victima parva cadit.</l>
            <l n="6.162">Cor pro corde, precor, pro fibris sumite fibras.</l>
            <l n="6.163">  Hanc animam vobis pro meliore damus."</l>
            <l n="6.164">Sic ubi libavit, prosecta sub aethere ponit,</l>
            <l n="6.165">  Quique adsint sacris, respicere illa vetat?</l>
            <l n="6.166">Virgaque Ianalis de spina ponitur alba,</l>
            <l n="6.167">  Qua lumen thalamis parva fenestra dabat.</l>
            <l n="6.168">Post illud nec aves cunas violasse feruntur,</l>
            <l n="6.169">  Et rediit puero, qui fuit ante, color.</l>
            <l n="6.170">Pinguia cur illis gustentur larda Kalendis,</l>
            <l n="6.171">  Mixtaque cum calido sit faba farre, rogas?</l>
            <l n="6.172">Prisca dea est aliturque cibis, quibus ante solebat,</l>
            <l n="6.173">  Nec petit ascitas luxuriosa dapes.</l>
            <l n="6.174">Piscis adhuc illi populo sine fraude natabat,</l>
            <l n="6.175">  Ostreaque in conchis tuta fuere suis.</l>
            <l n="6.176">Nec Latium norat, quam praebet Ionia dives,</l>
            <l n="6.177">  Nec quae Pygmaeo sanguine gaudet, avem?</l>
            <l n="6.178">Et praeter pennas nihil in pavone placebat,</l>
            <l n="6.179">  Nec tellus captas miserat ante feras.</l>
            <l n="6.180">Sus erat in pretio, caesa sue festa colebant;</l>
            <l n="6.181">  Terra fabas tantum duraque farra dabat.</l>
            <l n="6.182">Quae duo mixta simul sextis quicumque Kalendis</l>
            <l n="6.183">  Ederit, huic laedi viscera posse negant.</l>
            <l n="6.184">Arce quoque in summa Iunoni templa Monetae</l>
            <l n="6.185">  Ex voto memorant facta, Camille, tuo;</l>
            <l n="6.186">Ante domus Manli fuerat, qui Gallica quondam</l>
            <l n="6.187">  A Capitolino reppulit arma Iove.</l>
            <l n="6.188">Quam bene, di magni, pugna cecidisset in illa,</l>
            <l n="6.189">  Defensor solii, Iuppiter alte, tui"</l>
            <l n="6.190">Vixit, ut occideret damnatus crimine regni;</l>
            <l n="6.191">  Hunc illi titulum longa senecta dabat.</l>
            <l n="6.192">Lux eadem Marti festa est, quem prospicit extra</l>
            <l n="6.193">  Appositum Tectae porta Capena viae.</l>
            <l n="6.194">Te quoque, Tempestas, meritam delubra fatemur,</l>
            <l n="6.195">  Cum paene est Corsis obruta classis aquis.</l>
            <l n="6.196">Haec hominum monumenta patent. si quaeritis astra,</l>
            <l n="6.197">  Tunc oritur magni praepes adunca Iovis.</l>
            <l n="6.198">[2&amp; [A?&amp; F?&amp;]]</l>
            <l n="6.199">Postera lux Hyadas, Taurinae cornua frontis,</l>
            <l n="6.200">  Evocat, et multa terra madescit aqua.</l>
            <l n="6.201">[3&amp; B?&amp; C?&amp;]</l>
            <l n="6.202">Mane ubi bis fuerit Phoebusque iteraverit ortus</l>
            <l n="6.203">  Factaque erit posito rore bis uda seges,</l>
            <l n="6.204">Hac sacrata die Tusco Bellona duello</l>
            <l n="6.205">  Dicitur et Latio prospera semper adest.</l>
            <l n="6.206">Appius est auctor, Pyrrho qui pace negata</l>
            <l n="6.207">  Multum animo vidit, lumine captus erat.</l>
            <l n="6.208">Prospicit a templo summum brevis area Circum,</l>
            <l n="6.209">  Est ibi non parvae parva columna notae;</l>
            <l n="6.210">Hinc solet hasta manu belli praenuntia mitti,</l>
            <l n="6.211">  In regem et gentes cum placet arma capi.</l>
            <l n="6.212">[4&amp; C?&amp; C?&amp;]</l>
            <l n="6.213">Altera pars Circi Custode sub Hercule tuta est;</l>
            <l n="6.214">  Quod deus Euboico carmine munus habet.</l>
            <l n="6.215">Muneris est tempus, qui Nonas Lucifer ante est;</l>
            <l n="6.216">  Si titulum quaeris, Sulla probavit opus.</l>
            <l n="6.217">[5&amp; D?&amp; NON?&amp;]</l>
            <l n="6.218">Quaerebam, Nonas Sanco Fidione referrem,</l>
            <l n="6.219">  An tibi, Semo pater? tum mihi Sancus ait;</l>
            <l n="6.220">"Cuicumque ex istis dederis, ego munus habebo;</l>
            <l n="6.221">  Nomina terna fero; sic voluere Cures."</l>
            <l n="6.222">Hunc igitur veteres donarunt aede Sabini</l>
            <l n="6.223">  Inque Quirinali constituere iugo.</l>
            <l n="6.224">[6&amp; E?&amp; N?&amp;]</l>
            <l n="6.225">Est mihi (sitque, precor, nostris diuturnior annis)</l>
            <l n="6.226">  Filia, qua felix sospite semper ero.</l>
            <l n="6.227">Hanc ego cum vellem genero dare, tempora taedis</l>
            <l n="6.228">  Apta requirebam, quaeque cavenda forent;</l>
            <l n="6.229">Tum mihi post sacras monstratur Iunius Idus</l>
            <l n="6.230">  Utilis et nuptis, utilis esse viris,</l>
            <l n="6.231">Primaque pars huius thalamis aliena reperta est?</l>
            <l n="6.232">  Nam mihi sic coniunx sancta Dialis ait;</l>
            <l n="6.233">"Donec ab Iliaca placidus purgamina Vesta</l>
            <l n="6.234">  Detulerit flavis in mare Thybris aquis,</l>
            <l n="6.235">Non mihi dentosa crinem depectere buxo,</l>
            <l n="6.236">  Non ungues ferro subsecuisse licet,</l>
            <l n="6.237">Non tetigisse virum, quamvis Iovis ille sacerdos,</l>
            <l n="6.238">  Quamvis perpetua sit mihi lege datus.</l>
            <l n="6.239">Tu quoque ne propera. melius tua filia nubet,</l>
            <l n="6.240">  Ignea cum pura Vesta nitebit humo."</l>
            <l n="6.241">[7&amp; F?&amp; N?&amp;]</l>
            <l n="6.242">Tertia post Nonas removere Lycaona Phoebe</l>
            <l n="6.243">  Fertur, et a tergo non habet Ursa metum.</l>
            <l n="6.244">Tunc ego me memini ludos in gramine Campi</l>
            <l n="6.245">  Aspicere et dici, lubrice Thybri, tuos.</l>
            <l n="6.246">Festa dies illis, qui lina madentia ducunt,</l>
            <l n="6.247">  Quique tegunt parvis aera recurva cibis.</l>
            <l n="6.248">[8&amp; G?&amp; N?&amp; Menti?; in?; Capit?&amp;]</l>
            <l n="6.249">Mens quoque numen habet. Mentis delubra videmus</l>
            <l n="6.250">  Vota metu belli, perfide Poene, tui.</l>
            <l n="6.251">Poene rebellaras, et leto consulis omnes</l>
            <l n="6.252">  Attoniti Mauras pertimuere manus.</l>
            <l n="6.253">Spem metus expulerat, cum Menti vota senatus</l>
            <l n="6.254">  Suscipit, et melior protinus illa venit.</l>
            <l n="6.255">Aspicit instantes mediis sex lucibus Idus</l>
            <l n="6.256">  Illa dies, qua sunt vota soluta deae.</l>
            <l n="6.257">[9&amp; H?&amp; VEST?&amp; fer?&amp;?; Vestae]</l>
            <l n="6.258">Vesta, fave" tibi nunc operata resolvimus ora,</l>
            <l n="6.259">  Ad tua si nobis sacra venire licet.</l>
            <l n="6.260">In prece totus eram; caelestia numina sensi,</l>
            <l n="6.261">  Laetaque purpurea luce refulsit humus.</l>
            <l n="6.262">Non equidem vidi (valeant mendacia vatum)</l>
            <l n="6.263">  Te, dea, nec fueras aspicienda viro?</l>
            <l n="6.264">Sed quae nescieram, quorumque errore tenebar,</l>
            <l n="6.265">  Cognita sunt nullo praecipiente mihi.</l>
            <l n="6.266">Dena quater memorant habuisse Parilia Romam,</l>
            <l n="6.267">  Cum flammae custos aede recepta dea est,</l>
            <l n="6.268">Regis opus placidi, quo non metuentius ullum</l>
            <l n="6.269">  Numinis ingenium terra Sabina tulit.</l>
            <l n="6.270">Quae nunc aere vides, stipula tum tecta videres,</l>
            <l n="6.271">  Et paries lento vimine textus erat.</l>
            <l n="6.272">Hic locus exiguus, qui sustinet atria Vestae,</l>
            <l n="6.273">  Tunc erat intonsi regia magna Numae.</l>
            <l n="6.274">Forma tamen templi, quae nunc manet, ante fuisse</l>
            <l n="6.275">  Dicitur, et formae causa probanda subest.</l>
            <l n="6.276">Vesta eadem est et terra; subest vigil ignis utrique;</l>
            <l n="6.277">  Significant sedem terra focusque suam.</l>
            <l n="6.278">Terra pilae similis nullo fulcimine nixa,</l>
            <l n="6.279">  A@ere subiecto tam grave pendet onus.</l>
            <l n="6.280">[ipsa volubilitas libratum sustinet orbem,</l>
            <l n="6.281">  Quique premat partes, angulus omnis abest,</l>
            <l n="6.282">Cumque sit in media rerum regione locata</l>
            <l n="6.283">  Et tangat nullum plusve minusve latus,</l>
            <l n="6.284">Ni convexa foret, parti vicinior esset,</l>
            <l n="6.285">  Nec medium terram mundus haberet onus.</l>
            <l n="6.286">Arte Syracosia suspensus in a@ere clauso</l>
            <l n="6.287">  Stat globus, immensi parva figura poli,]</l>
            <l n="6.288">Et quantum a summis, tantum secessit ab imis</l>
            <l n="6.289">  Terra? quod ut fiat, forma rotunda facit.</l>
            <l n="6.290">Par facies templi; nullus procurrit in illo</l>
            <l n="6.291">  Angulus? a pluvio vindicat imbre tholus.</l>
            <l n="6.292">Cur sit virginibus, quaeris, dea culta ministris?</l>
            <l n="6.293">  Inveniam causas hac quoque parte suas.</l>
            <l n="6.294">Ex Ope Iunonem memorant Cereremque creatas</l>
            <l n="6.295">  Semine Saturni, tertia Vesta fuit?</l>
            <l n="6.296">Utraque nupserunt, ambae peperisse feruntur,</l>
            <l n="6.297">  De tribus impatiens restitit una viri.</l>
            <l n="6.298">Quid mirum, virgo si virgine laeta ministra</l>
            <l n="6.299">  Admittit castas ad sua sacra manus?</l>
            <l n="6.300">Nec tu aliud Vestam quam vivam intellege flammam,</l>
            <l n="6.301">  Nataque de flamma corpora nulla vides.</l>
            <l n="6.302">Iure igitur virgo est, quae semina nulla remittit</l>
            <l n="6.303">  Nec capit et comites virginitatis amat.</l>
            <l n="6.304">Esse diu stultus Vestae simulacra putavi,</l>
            <l n="6.305">  Mox didici curvo nulla subesse tholo;</l>
            <l n="6.306">Ignis inextinctus templo celatur in illo,</l>
            <l n="6.307">  Effigiem nullam Vesta nec ignis habet.</l>
            <l n="6.308">Stat vi terra sua; vi stando Vesta vocatur,</l>
            <l n="6.309">  Causaque par Grai nominis esse potest.</l>
            <l n="6.310">At focus a flammis et quod fovet omnia, dictus?</l>
            <l n="6.311">  Qui tamen in primis aedibus ante fuit.</l>
            <l n="6.312">Hinc quoque vestibulum dici reor; inde precando</l>
            <l n="6.313">  Praefamur Vestam, quae loca prima tenet.</l>
            <l n="6.314">Ante focos olim scamnis considere longis</l>
            <l n="6.315">  Mos erat et mensae credere adesse deos?</l>
            <l n="6.316">Nunc quoque, cum fiunt antiquae sacra Vacunae,</l>
            <l n="6.317">  Ante Vacunales stantque sedentque focos.</l>
            <l n="6.318">Venit in hos annos aliquid de more vetusto;</l>
            <l n="6.319">  Fert missos Vestae pura patella cibos.</l>
            <l n="6.320">Ecce coronatis panis dependet asellis,</l>
            <l n="6.321">  Et velant scabras florida serta molas.</l>
            <l n="6.322">Sola prius furnis torrebant farra coloni</l>
            <l n="6.323">  (Et Fornacali sunt sua sacra deae);</l>
            <l n="6.324">Suppositum cineri panem focus ipse parabat,</l>
            <l n="6.325">  Strataque erat tepido tegula quassa solo.</l>
            <l n="6.326">Inde focum observat pistor dominamque focorum,</l>
            <l n="6.327">  Et quae pumiceas versat asella molas.</l>
            <l n="6.328">Praeteream referamne tuum, rubicunde Priape,</l>
            <l n="6.329">  Dedecus? est multi fabula parva ioci.</l>
            <l n="6.330">Turrigera frontem Cybele redimita corona</l>
            <l n="6.331">  Convocat aeternos ad sua festa deos.</l>
            <l n="6.332">Convocat et satyros et, rustica numina, nymphas?</l>
            <l n="6.333">  Silenus, quamvis nemo vocarat, adest.</l>
            <l n="6.334">Nec licet et longum est epulas narrare deorum;</l>
            <l n="6.335">  In multo nox est pervigilata mero.</l>
            <l n="6.336">Hi temere errabant in opacae vallibus Idae,</l>
            <l n="6.337">  Pars iacet et molli gramine membra levat,</l>
            <l n="6.338">Hi ludunt, hos somnus habet, pars brachia nectit</l>
            <l n="6.339">  Et viridem celeri ter pede pulsat humum.</l>
            <l n="6.340">Vesta iacet placidamque capit secura quietem,</l>
            <l n="6.341">  Sicut erat, positum caespite fulta caput.</l>
            <l n="6.342">At ruber hortorum custos nymphasque deasque</l>
            <l n="6.343">  Captat et errantes fertque refertque pedes.</l>
            <l n="6.344">Aspicit et Vestam; dubium, nymphamne putarit</l>
            <l n="6.345">  An scierit Vestam, scisse sed ipse negat.</l>
            <l n="6.346">Spem capit obscenam furtimque accedere temptat</l>
            <l n="6.347">  Et fert suspensos corde micante gradus.</l>
            <l n="6.348">Forte senex, quo vectus erat, Silenus asellum</l>
            <l n="6.349">  Liquerat ad ripas lene sonantis aquae.</l>
            <l n="6.350">Ibat, ut inciperet, longi deus Hellesponti,</l>
            <l n="6.351">  Intempestivo cum rudit ille sono.</l>
            <l n="6.352">Territa voce gravi surgit dea? convolat omnis</l>
            <l n="6.353">  Turba, per infestas effugit ille manus.</l>
            <l n="6.354">Lampsacus hoc animal solita est mactare Priapo</l>
            <l n="6.355">  Fata; "Asini flammis indicis exta damus."</l>
            <l n="6.356">Quem tu, diva, memor de pane monilibus ornas?</l>
            <l n="6.357">  Cessat opus, vacuae conticuere molae.</l>
            <l n="6.358">Nomine quam pretio celebratior arce Tonantis,</l>
            <l n="6.359">  Dicam, Pistoris quid velit ara Iovis.</l>
            <l n="6.360">Cincta premebantur trucibus Capitolia Gallis;</l>
            <l n="6.361">  Fecerat obsidio iam diuturna famem.</l>
            <l n="6.362">Iuppiter ad solium superis regale vocatis</l>
            <l n="6.363">  "Incipe"" ait Marti. protinus ille refert;</l>
            <l n="6.364">"Scilicet ignotum est, quae sit fortuna meorum,</l>
            <l n="6.365">  Et dolor hic animi voce querentis eget.</l>
            <l n="6.366">Si tamen, ut referam breviter mala iuncta pudori,</l>
            <l n="6.367">  Exigis; Alpino Roma sub hoste iacet.</l>
            <l n="6.368">Haec est, cui fuerat promissa potentia rerum.</l>
            <l n="6.369">  Iuppiter? hanc terris impositurus eras?</l>
            <l n="6.370">Iamque suburbanos Etruscaque contudit arma,</l>
            <l n="6.371">  Spes erat in cursu; nunc lare pulsa suo est.</l>
            <l n="6.372">Vidimus ornatos aerata per atria picta</l>
            <l n="6.373">  Veste triumphales occubuisse senes;</l>
            <l n="6.374">Vidimus Iliacae transferri pignora Vestae</l>
            <l n="6.375">  Sede; putant aliquos scilicet esse deos.</l>
            <l n="6.376">At si respicerent, qua vos habitatis in arce,</l>
            <l n="6.377">  Totque domos vestras obsidione premi,</l>
            <l n="6.378">Nil opis in cura scirent superesse deorum</l>
            <l n="6.379">  Et data sollicita tura perire manu.</l>
            <l n="6.380">Atque utinam pugnae pateat locus" arma capessant</l>
            <l n="6.381">  Et, si non poterunt exsuperare, cadant.</l>
            <l n="6.382">Nunc inopes victus ignavaque fata timentes</l>
            <l n="6.383">  Monte suo clausos barbara turba premit."</l>
            <l n="6.384">Tunc Venus et lituo pulcher trabeaque Quirinus</l>
            <l n="6.385">  Vestaque pro Latio multa locuta suo est.</l>
            <l n="6.386">"Publica" respondit "Cura est pro moenibus istis,"</l>
            <l n="6.387">  Iuppiter "Et poenas Gallia victa dabit.</l>
            <l n="6.388">Tu modo, quae desunt fruges, superesse putentur</l>
            <l n="6.389">  Effice, nec sedes desere, Vesta, tuas.</l>
            <l n="6.390">Quodcumque est solidae Cereris, cava machina frangat,</l>
            <l n="6.391">  Mollitamque manu duret in igne focus."</l>
            <l n="6.392">Iusserat, et fratris virgo Saturnia iussis</l>
            <l n="6.393">  Annuit. et mediae tempora noctis erant,</l>
            <l n="6.394">Iam ducibus somnum dederat labor; increpat illos</l>
            <l n="6.395">  Iuppiter et sacro, quid velit, ore docet;</l>
            <l n="6.396">"Surgite et in medios de summis arcibus hostes</l>
            <l n="6.397">  Mittite, quam minime tradere voltis, opem""</l>
            <l n="6.398">Somnus abit, quaeruntque novis ambagibus acti,</l>
            <l n="6.399">  Tradere quam nolint et iubeantur opem.</l>
            <l n="6.400">Esse Ceres visa est? iaciunt Cerealia dona,</l>
            <l n="6.401">  Iacta super galeas scutaque longa sonant.</l>
            <l n="6.402">Posse fame vinci spes excidit. hoste repulso</l>
            <l n="6.403">  Candida Pistori ponitur ara Iovi.</l>
            <l n="6.404">Forte revertebar festis Vestalibus illa,</l>
            <l n="6.405">  Qua Nova Romano nunc via iuncta foro est.</l>
            <l n="6.406">Huc pede matronam vidi descendere nudo;</l>
            <l n="6.407">  Obstipui tacitus sustinuique gradum.</l>
            <l n="6.408">Sensit anus vicina loci iussumque sedere</l>
            <l n="6.409">  Alloquitur quatiens voce tremente caput;</l>
            <l n="6.410">"Hoc, ubi nunc fora sunt, udae tenuere paludes?</l>
            <l n="6.411">  Amne redundatis fossa madebat aquis.</l>
            <l n="6.412">Curtius ille lacus, siccas qui sustinet aras,</l>
            <l n="6.413">  Nunc solida est tellus, sed lacus ante fuit.</l>
            <l n="6.414">Qua Velabra solent in Circum ducere pompas,</l>
            <l n="6.415">  Nil praeter salices cassaque canna fuit?</l>
            <l n="6.416">Saepe suburbanas rediens conviva per undas</l>
            <l n="6.417">  Cantat et ad nautas ebria verba iacit.</l>
            <l n="6.418">Nondum conveniens diversis iste figuris</l>
            <l n="6.419">  Nomen ab averso ceperat amne deus.</l>
            <l n="6.420">Hic quoque lucus erat iuncis et harundine densus</l>
            <l n="6.421">  Et pede velato non adeunda palus.</l>
            <l n="6.422">Stagna recesserunt et aquas sua ripa coercet,</l>
            <l n="6.423">  Siccaque nunc tellus; mos tamen ille manet."</l>
            <l n="6.424">Reddiderat causam. "Valeas, anus optima"" dixi</l>
            <l n="6.425">  "Quod superest aevi, molle sit omne, tui."</l>
            <l n="6.426">Cetera iam pridem didici puerilibus annis,</l>
            <l n="6.427">  Non tamen idcirco praetereunda mihi.</l>
            <l n="6.428">Moenia Dardanides nuper nova fecerat Ilus</l>
            <l n="6.429">  (Ilus adhuc Asiae dives habebat opes);</l>
            <l n="6.430">Creditur armiferae signum caeleste Minervae</l>
            <l n="6.431">  Urbis in Iliacae desiluisse iuga.</l>
            <l n="6.432">Cura videre fuit, vidi templumque locumque;</l>
            <l n="6.433">  Hoc superest illic, Pallada Roma tenet.</l>
            <l n="6.434">Consulitur Smintheus lucoque obscurus opaco</l>
            <l n="6.435">  Hos non mentito reddidit ore sonos;</l>
            <l n="6.436">"Aetheriam servate deam, servabitis urbem;</l>
            <l n="6.437">  Imperium secum transferet illa loci."</l>
            <l n="6.438">Servat et inclusam summa tenet Ilus in arce,</l>
            <l n="6.439">  Curaque ad heredem Laomedonta redit.</l>
            <l n="6.440">Sub Priamo servata parum; sic ipsa volebat,</l>
            <l n="6.441">  Ex quo iudicio forma revicta sua est.</l>
            <l n="6.442">Seu genus Adrasti, seu furtis aptus Ulixes,</l>
            <l n="6.443">  Seu pius Aeneas eripuisset eam,</l>
            <l n="6.444">Auctor in incerto, res est Romana; tuetur</l>
            <l n="6.445">  Vesta, quod assiduo lumine cuncta videt.</l>
            <l n="6.446">Heu quantum timuere patres, quo tempore Vesta</l>
            <l n="6.447">  Arsit et est tectis obruta paene suis"</l>
            <l n="6.448">Flagrabant sancti sceleratis ignibus ignes,</l>
            <l n="6.449">  Mixtaque erat flammae flamma profana piae.</l>
            <l n="6.450">Attonitae flebant demisso crine ministrae;</l>
            <l n="6.451">  Abstulerat vires corporis ipse timor.</l>
            <l n="6.452">Provolat in medium, et magna "Succurrite"" voce</l>
            <l n="6.453">  "Non est auxilium flere" Metellus ait.</l>
            <l n="6.454">"Pignora virgineis fatalia tollite palmis;</l>
            <l n="6.455">  Non ea sunt voto, sed rapienda manu.</l>
            <l n="6.456">Me miserum" dubitatis?" ait. dubitare videbat</l>
            <l n="6.457">  Et pavidas posito procubuisse genu.</l>
            <l n="6.458">Haurit aquas tollensque manus, "Ignoscite," dixit</l>
            <l n="6.459">  "Sacra" vir intrabo non adeunda viro.</l>
            <l n="6.460">Si scelus est, in me commissi poena redundet;</l>
            <l n="6.461">  Sit capitis damno Roma soluta mei."</l>
            <l n="6.462">Dixit et irrupit. factum dea rapta probavit</l>
            <l n="6.463">  Pontificisque sui munere tuta fuit.</l>
            <l n="6.464">Nunc bene lucetis sacrae sub Caesare flammae;</l>
            <l n="6.465">  Ignis in Iliacis nunc erit usque focis,</l>
            <l n="6.466">Nullaque dicetur vittas temerasse sacerdos</l>
            <l n="6.467">  Hoc duce nec viva defodietur humo.</l>
            <l n="6.468">Sic incesta perit, quia quam violavit, in illam</l>
            <l n="6.469">  Conditur, et Tellus Vestaque numen idem.</l>
            <l n="6.470">Tum sibi Callaico Brutus cognomen ab hoste</l>
            <l n="6.471">  Fecit et Hispanam sanguine tinxit humum.</l>
            <l n="6.472">Scilicet interdum miscentur tristia laetis,</l>
            <l n="6.473">  Nec populum toto pectore festa iuvant;</l>
            <l n="6.474">Crassus ad Euphraten aquilas natumque suosque</l>
            <l n="6.475">  Perdidit et leto est ultimus ipse datus.</l>
            <l n="6.476">"Parthe, quid exultas?" dixit dea "Signa remittes,</l>
            <l n="6.477">  Quique necem Crassi vindicet, ultor erit."</l>
            <l n="6.478">[10&amp; A?&amp; N?&amp;]</l>
            <l n="6.479">At simul auritis violae demuntur asellis,</l>
            <l n="6.480">  Et Cereris fruges aspera saxa terunt,</l>
            <l n="6.481">Navita puppe sedens "Delphina videbimus," inquit</l>
            <l n="6.482">  "Humida cum pulso nox erit orta die."</l>
            <l n="6.483">[11&amp; B?&amp; MATR?&amp;?; N?&amp;]</l>
            <l n="6.484">Iam, Phryx, a nupta quereris, Tithone, relinqui,</l>
            <l n="6.485">  Et vigil Eois Lucifer exit aquis;</l>
            <l n="6.486">Ite, bonae matres (vestrum Matralia festum)</l>
            <l n="6.487">  Flavaque Thebanae reddite liba deae.</l>
            <l n="6.488">Pontibus et magno iuncta est celeberrima Circo</l>
            <l n="6.489">  Area, quae posito de bove nomen habet;</l>
            <l n="6.490">Hac ibi luce ferunt Matutae sacra parenti</l>
            <l n="6.491">  Sceptriferas Servi templa dedisse manus.</l>
            <l n="6.492">Quae dea sit, quare famulas a limine templi</l>
            <l n="6.493">  Arceat (arcet enim) libaque tosta petat,</l>
            <l n="6.494">Bacche, racemiferos hedera redimite capillos.</l>
            <l n="6.495">  Si domus illa tua est, dirige vatis opus.</l>
            <l n="6.496">Arserat obsequio Semele Iovis; accipit Ino</l>
            <l n="6.497">  Te, puer, et summa sedula nutrit ope.</l>
            <l n="6.498">Intumuit Iuno, raptum quod paelice natum</l>
            <l n="6.499">  Educet; at sanguis ille sororis erat.</l>
            <l n="6.500">Hinc agitur furiis Athamas et imagine falsa,</l>
            <l n="6.501">  Tuque cadis patria, parve Learche, manu.</l>
            <l n="6.502">Maesta Learcheas mater tumulaverat umbras</l>
            <l n="6.503">  Et dederat miseris omnia iusta rogis.</l>
            <l n="6.504">Haec quoque, funestos ut erat laniata capillos,</l>
            <l n="6.505">  Prosilit et cunis te, Melicerta, rapit.</l>
            <l n="6.506">Est spatio contracta brevi, freta bina repellit</l>
            <l n="6.507">  Unaque pulsatur terra duabus aquis;</l>
            <l n="6.508">Huc venit insanis natum complexa lacertis</l>
            <l n="6.509">  Et secum e celso mittit in alta iugo.</l>
            <l n="6.510">Excipit illaesos Panope centumque sorores,</l>
            <l n="6.511">  Et placido lapsu per sua regna ferunt.</l>
            <l n="6.512">Nondum Leucothea, nondum puer ille Palaemon</l>
            <l n="6.513">  Verticibus densi Thybridis ora tenent.</l>
            <l n="6.514">Lucus erat? dubium Semelae Stimulaene vocetur;</l>
            <l n="6.515">  Maenadas Ausonias incoluisse ferunt.</l>
            <l n="6.516">Quaerit ab his Ino, quae gens foret; Arcadas esse</l>
            <l n="6.517">  Audit et Evandrum sceptra tenere loci.</l>
            <l n="6.518">Dissimulata deam Latias Saturnia Bacchas</l>
            <l n="6.519">  Instimulat fictis insidiosa sonis;</l>
            <l n="6.520">"O nimium faciles, o toto pectore captae"</l>
            <l n="6.521">  Non venit haec nostris hospes amica choris.</l>
            <l n="6.522">Fraude petit sacrique parat cognoscere ritum?</l>
            <l n="6.523">  Quo possit poenas pendere, pignus habet."</l>
            <l n="6.524">Vix bene desierat, complent ululatibus auras</l>
            <l n="6.525">  Thyades effusis per sua colla comis,</l>
            <l n="6.526">Iniciuntque manus puerumque revellere pugnant.</l>
            <l n="6.527">  Quos ignorat adhuc, invocat illa deos;</l>
            <l n="6.528">"Dique virique loci, miserae succurrite matri""</l>
            <l n="6.529">  Clamor Aventini saxa propinqua ferit.</l>
            <l n="6.530">Appulerat ripae vaccas Oetaeus Hiberas;</l>
            <l n="6.531">  Audit et ad vocem concitus urget iter.</l>
            <l n="6.532">Herculis adventu, quae vim modo ferre parabant,</l>
            <l n="6.533">  Turpia femineae terga dedere fugae.</l>
            <l n="6.534">"Quid petis hinc" (cognorat enim) "Matertera Bacchi?</l>
            <l n="6.535">  An numen, quod me, te quoque vexat?" ait.</l>
            <l n="6.536">Illa docet partim, partim praesentia nati</l>
            <l n="6.537">  Continet, et furiis in scelus isse pudet.</l>
            <l n="6.538">Rumor, ut est velox, agitatis pervolat alis,</l>
            <l n="6.539">  Estque frequens, Ino, nomen in ore tuum.</l>
            <l n="6.540">Hospita Carmentis fidos intrasse penates</l>
            <l n="6.541">  Diceris et longam deposuisse famem?</l>
            <l n="6.542">Liba sua properata manu Tegeaea sacerdos</l>
            <l n="6.543">  Traditur in subito cocta dedisse foco.</l>
            <l n="6.544">Nunc quoque liba iuvant festis Matralibus illam;</l>
            <l n="6.545">  Rustica sedulitas gratior arte fuit.</l>
            <l n="6.546">"Nunc," ait "O vates, venientia fata resigna,</l>
            <l n="6.547">  Qua licet. hospitiis hoc, precor, adde meis."</l>
            <l n="6.548">Parva mora est, caelum vates ac numina sumit</l>
            <l n="6.549">  Fitque sui toto pectore plena dei?</l>
            <l n="6.550">Vix illam subito posses cognoscere, tanto</l>
            <l n="6.551">  Sanctior et tanto, quam modo, maior erat.</l>
            <l n="6.552">"Laeta canam. gaude, defuncta laboribus Ino,"</l>
            <l n="6.553">  Dixit "Et huic populo prospera semper ades.</l>
            <l n="6.554">Numen eris pelagi, natum quoque pontus habebit.</l>
            <l n="6.555">  In vestris aliud sumite nomen aquis;</l>
            <l n="6.556">Leucothea Grais, Matuta vocabere nostris?</l>
            <l n="6.557">  In portus nato ius erit omne tuo,</l>
            <l n="6.558">Quem nos Portunum, sua lingua Palaemona dicet.</l>
            <l n="6.559">  Ite, precor, nostris aequus uterque locis""</l>
            <l n="6.560">Annuerat, promissa fides. posuere labores,</l>
            <l n="6.561">  Nomina mutarunt; hic deus, illa dea est.</l>
            <l n="6.562">Cur vetet ancillas accedere, quaeritis? odit,</l>
            <l n="6.563">  Principiumque odii, si sinat illa, canam.</l>
            <l n="6.564">Una ministrarum solita est, Cadme@i, tuarum</l>
            <l n="6.565">  Saepe sub amplexus coniugis ire tui.</l>
            <l n="6.566">Improbus hanc Athamas furtim dilexit? ab illa</l>
            <l n="6.567">  Comperit agricolis semina tosta dari.</l>
            <l n="6.568">Ipsa quidem fecisse negat, sed fama recepit.</l>
            <l n="6.569">  Hoc est, cur odio sit sibi serva manus.</l>
            <l n="6.570">Non tamen hanc pro stirpe sua pia mater adoret;</l>
            <l n="6.571">  Ipsa parum felix visa fuisse parens.</l>
            <l n="6.572">Alterius prolem melius mandabitis illi;</l>
            <l n="6.573">  Utilior Baccho quam fuit ipsa suis.</l>
            <l n="6.574">Hanc tibi, "Quo properas?" memorant dixisse, Rutili,</l>
            <l n="6.575">  "Luce mea Marso consul ab hoste cades."</l>
            <l n="6.576">Exitus accessit verbis, flumenque Toleni</l>
            <l n="6.577">  Purpureum mixtis sanguine fluxit aquis.</l>
            <l n="6.578">Proximus annus erat; Pallantide caesus eadem</l>
            <l n="6.579">  Didius hostiles ingeminavit opes.</l>
            <l n="6.580">Lux eadem, Fortuna, tua est auctorque locusque?</l>
            <l n="6.581">  Sed superiniectis quis latet iste togis?</l>
            <l n="6.582">Servius est, hoc constat enim, sed causa latendi</l>
            <l n="6.583">  Discrepat et dubium me quoque mentis habet.</l>
            <l n="6.584">Dum dea furtivos timide profitetur amores,</l>
            <l n="6.585">  Caelestemque homini concubuisse pudet</l>
            <l n="6.586">(arsit enim magno correpta cupidine regis</l>
            <l n="6.587">  Caecaque in hoc uno non fuit illa viro),</l>
            <l n="6.588">Nocte domum parva solita est intrare fenestra?</l>
            <l n="6.589">  Unde Fenestellae nomina porta tenet.</l>
            <l n="6.590">Nunc pudet, et voltus velamine celat amatos,</l>
            <l n="6.591">  Oraque sunt multa regia tecta toga.</l>
            <l n="6.592">An magis est verum post Tulli funera plebem</l>
            <l n="6.593">  Confusam placidi morte fuisse ducis,</l>
            <l n="6.594">Nec modus ullus erat, crescebat imagine luctus,</l>
            <l n="6.595">  Donec eum positis occuluere togis?</l>
            <l n="6.596">Tertia causa mihi spatio maiore canenda est,</l>
            <l n="6.597">  Nos tamen adductos intus agemus equos.</l>
            <l n="6.598">Tullia coniugio sceleris mercede parato</l>
            <l n="6.599">  His solita est dictis extimulare virum;</l>
            <l n="6.600">"Quid iuvat esse pares, te nostrae caede sororis</l>
            <l n="6.601">  Meque tui fratris, si pia vita placet?</l>
            <l n="6.602">Vivere debuerant et vir meus et tua coniunx,</l>
            <l n="6.603">  Si nullum ausuri maius eramus opus.</l>
            <l n="6.604">Et caput et regnum facio dotale parentis;</l>
            <l n="6.605">  Si vir es, i, dictas exige dotis opes.</l>
            <l n="6.606">Regia res scelus est. socero cape regna necato,</l>
            <l n="6.607">  Et nostras patrio sanguine tingue manus."</l>
            <l n="6.608">Talibus instinctus solio privatus in alto</l>
            <l n="6.609">  Sederat; attonitum volgus ad arma ruit.</l>
            <l n="6.610">Hinc cruor et caedes, infirmaque vincitur aetas;</l>
            <l n="6.611">  Sceptra gener socero rapta Superbus habet.</l>
            <l n="6.612">Ipse sub Esquiliis, ubi erat sua regia, caesus</l>
            <l n="6.613">  Concidit in dura sanguinulentus humo.</l>
            <l n="6.614">Filia carpento patrios initura penates</l>
            <l n="6.615">  Ibat per medias alta feroxque vias.</l>
            <l n="6.616">Corpus ut aspexit, lacrimis auriga profusis</l>
            <l n="6.617">  Restitit. hunc tali corripit illa sono;</l>
            <l n="6.618">"Vadis, an expectas pretium pietatis amarum?</l>
            <l n="6.619">  Duc, inquam, invitas ipsa per ora rotas."</l>
            <l n="6.620">Certa fides facti; dictus Sceleratus ab illa</l>
            <l n="6.621">  Vicus, et aeterna res ea pressa nota.</l>
            <l n="6.622">Post tamen hoc ausa est templum, monumenta parentis,</l>
            <l n="6.623">  Tangere; mira quidem, sed tamen acta loquar.</l>
            <l n="6.624">Signum erat in solio residens sub imagine Tulli?</l>
            <l n="6.625">  Dicitur hoc oculis opposuisse manum,</l>
            <l n="6.626">Et vox audita est "Voltus abscondite nostros,</l>
            <l n="6.627">  Ne natae videant ora nefanda meae."</l>
            <l n="6.628">Veste data tegitur, vetat hanc Fortuna moveri</l>
            <l n="6.629">  Et sic e templo est ipsa locuta suo;</l>
            <l n="6.630">"Ore revelato qua primum luce patebit</l>
            <l n="6.631">  Servius, haec positi prima pudoris erit."</l>
            <l n="6.632">Parcite, matronae, vetitas attingere vestes;</l>
            <l n="6.633">  Sollemni satis est voce movere preces,</l>
            <l n="6.634">Sitque caput semper Romano tectus amictu,</l>
            <l n="6.635">  Qui rex in nostra septimus urbe fuit.</l>
            <l n="6.636">Arserat hoc templum, signo tamen ille pepercit</l>
            <l n="6.637">  Ignis; opem nato Mulciber ipse tulit.</l>
            <l n="6.638">Namque pater Tulli Volcanus, Ocresia mater</l>
            <l n="6.639">  Praesignis facie Corniculana fuit.</l>
            <l n="6.640">Hanc secum Tanaquil sacris de more peractis</l>
            <l n="6.641">  Iussit in ornatum fundere vina focum;</l>
            <l n="6.642">Hic inter cineres obsceni forma virilis</l>
            <l n="6.643">  Aut fuit aut visa est, sed fuit illa magis.</l>
            <l n="6.644">Iussa foco captiva sedet; conceptus ab illa</l>
            <l n="6.645">  Servius a caelo semina gentis habet.</l>
            <l n="6.646">Signa dedit genitor tunc cum caput igne corusco</l>
            <l n="6.647">  Contigit, inque comis flammeus arsit apex.</l>
            <l n="6.648">Te quoque magnifica, Concordia, dedicat aede</l>
            <l n="6.649">  Livia, quam caro praestitit ipsa viro.</l>
            <l n="6.650">Disce tamen, veniens aetas, ubi Livia nunc est</l>
            <l n="6.651">  Porticus, immensae tecta fuisse domus?</l>
            <l n="6.652">Urbis opus domus una fuit, spatiumque tenebat,</l>
            <l n="6.653">  Quo brevius muris oppida multa tenent.</l>
            <l n="6.654">Haec aequata solo est, nullo sub crimine regni,</l>
            <l n="6.655">  Sed quia luxuria visa nocere sua.</l>
            <l n="6.656">Sustinuit tantas operum subvertere moles</l>
            <l n="6.657">  Totque suas heres perdere Caesar opes.</l>
            <l n="6.658">Sic agitur censura et sic exempla parantur,</l>
            <l n="6.659">  Cum iudex, alios quod monet, ipse facit.</l>
            <l n="6.660">[12&amp; C?&amp; N?&amp; 13&amp; D?&amp; EID?&amp;?; N?&amp;]</l>
            <l n="6.661">Nulla nota est veniente die, quam dicere possis.</l>
            <l n="6.662">  Idibus Invicto sunt data templa Iovi.</l>
            <l n="6.663">Et iam Quinquatrus iubeor narrare minores.</l>
            <l n="6.664">  Nunc ades o coeptis, flava Minerva, meis.</l>
            <l n="6.665">"Cur vagus incedit tota tibicen in urbe?</l>
            <l n="6.666">  Quid sibi personae, quid stola longa volunt?"</l>
            <l n="6.667">Sic ego. sic posita Tritonia cuspide dixit;</l>
            <l n="6.668">  (Possim utinam doctae verba referre deae")</l>
            <l n="6.669">"Temporibus veterum tibicinis usus avorum</l>
            <l n="6.670">  Magnus et in magno semper honore fuit.</l>
            <l n="6.671">Cantabat fanis, cantabat tibia ludis,</l>
            <l n="6.672">  Cantabat maestis tibia funeribus;</l>
            <l n="6.673">Dulcis erat mercede labor. tempusque secutum,</l>
            <l n="6.674">  Quod subito gratae frangeret artis opus</l>
            <l n="6.675">* *</l>
            <l n="6.676">Adde quod aedilis, pompam qui funeris irent,</l>
            <l n="6.677">  Artifices solos iusserat esse decem.</l>
            <l n="6.678">Exilio mutant urbem Tiburque recedunt.</l>
            <l n="6.679">  Exilium quodam tempore Tibur erat"</l>
            <l n="6.680">Quaeritur in scaena cava tibia, quaeritur aris?</l>
            <l n="6.681">  Ducit supremos naenia nulla toros.</l>
            <l n="6.682">Servierat quidam, quantolibet ordine dignus,</l>
            <l n="6.683">  Tibure, sed longo tempore liber erat.</l>
            <l n="6.684">Rure dapes parat ille suo turbamque canoram</l>
            <l n="6.685">  Convocat? ad festas convenit illa dapes.</l>
            <l n="6.686">Nox erat, et vinis oculique animique natabant,</l>
            <l n="6.687">  Cum praecomposito nuntius ore venit,</l>
            <l n="6.688">Atque ita ""Quid cessas convivia solvere?"" dixit</l>
            <l n="6.689">  ""Auctor vindictae nam venit ecce tuae.""</l>
            <l n="6.690">Nec mora, convivae valido titubantia vino</l>
            <l n="6.691">  Membra movent; dubii stantque labantque pedes.</l>
            <l n="6.692">At dominus ""Discedite"" ait plaustroque morantes</l>
            <l n="6.693">  Sustulit; in plaustro scirpea lata fuit.</l>
            <l n="6.694">Alliciunt somnos tempus motusque merumque,</l>
            <l n="6.695">  Potaque se Tibur turba redire putat.</l>
            <l n="6.696">Iamque per Esquilias Romanam intraverat urbem,</l>
            <l n="6.697">  Et mane in medio plaustra fuere foro.</l>
            <l n="6.698">Plautius, ut posset specie numeroque senatum</l>
            <l n="6.699">  Fallere, personis imperat ora tegi,</l>
            <l n="6.700">Admiscetque alios et, ut hunc tibicina coetum</l>
            <l n="6.701">  Augeat, in longis vestibus esse iubet?</l>
            <l n="6.702">Sic reduces bene posse tegi, ne forte notentur</l>
            <l n="6.703">  Contra collegae iussa redisse sui.</l>
            <l n="6.704">Res placuit, cultuque novo licet Idibus uti</l>
            <l n="6.705">  Et canere ad veteres verba iocosa modos."</l>
            <l n="6.706">Haec ubi perdocuit, "Superest mihi discere" dixi</l>
            <l n="6.707">  "Cur sit Quinquatrus illa vocata dies."</l>
            <l n="6.708">"Martius" inquit "Agit tali mea nomine festa,</l>
            <l n="6.709">  Estque sub inventis haec quoque turba meis.</l>
            <l n="6.710">Prima, terebrato per rara foramina buxo</l>
            <l n="6.711">  Ut daret, effeci, tibia longa sonos.</l>
            <l n="6.712">Vox placuit; faciem liquidis referentibus undis</l>
            <l n="6.713">  Vidi virgineas intumuisse genas.</l>
            <l n="6.714">""Ars mihi non tanti est? valeas, mea tibia"" dixi;</l>
            <l n="6.715">  Excipit abiectam caespite ripa suo.</l>
            <l n="6.716">Inventam satyrus primum miratur et usum</l>
            <l n="6.717">  Nescit? at inflatam sensit habere sonum</l>
            <l n="6.718">Et modo dimittit digitis, modo concipit auras.</l>
            <l n="6.719">  Iamque inter nymphas arte superbus erat;</l>
            <l n="6.720">Provocat et Phoebum. Phoebo superante pependit?</l>
            <l n="6.721">  Caesa recesserunt a cute membra sua.</l>
            <l n="6.722">Sum tamen inventrix auctorque ego carminis huius.</l>
            <l n="6.723">  Hoc est, cur nostros ars colat ista dies."</l>
            <l n="6.724">[14&amp; E?&amp; E[N]?&amp; 15&amp; F?&amp; Q?&amp;?; ST?&amp;?; D?&amp;?; F?&amp;]</l>
            <l n="6.725">Tertia lux veniet, qua tu, Dodoni Thyone,</l>
            <l n="6.726">  Stabis Agenorei fronte videnda bovis.</l>
            <l n="6.727">Haec est illa dies, qua tu purgamina Vestae,</l>
            <l n="6.728">  Thybri, per Etruscas in mare mittis aquas.</l>
            <l n="6.729">Si qua fides ventis, Zephyro date carbasa, nautae.</l>
            <l n="6.730">  Cras veniet vestris ille secundus aquis.</l>
            <l n="6.731">[16&amp; G?&amp; C?&amp; 17&amp; H?&amp; C?&amp; 18&amp; A?&amp; C?&amp;]</l>
            <l n="6.732">At pater Heliadum radios ubi tinxerit undis,</l>
            <l n="6.733">  Et cinget geminos stella serena polos,</l>
            <l n="6.734">Tollet humo validos proles Hyriea lacertos;</l>
            <l n="6.735">  Continua Delphin nocte videndus erit.</l>
            <l n="6.736">Scilicet hic olim Volscos Aequosque fugatos</l>
            <l n="6.737">  Viderat in campis, Algida terra, tuis?</l>
            <l n="6.738">Unde suburbano clarus, Tuberte, triumpho</l>
            <l n="6.739">  Vectus es in niveis, Postume, victor equis.</l>
            <l n="6.740">[19&amp; B?&amp; C?&amp;]</l>
            <l n="6.741">Iam sex et totidem luces de mense supersunt,</l>
            <l n="6.742">  Huic unum numero tu tamen adde diem;</l>
            <l n="6.743">Sol abit a Geminis, et Cancri signa rubescunt?</l>
            <l n="6.744">  Coepit Aventina Pallas in arce coli.</l>
            <l n="6.745">[20&amp; C?&amp; C?&amp;]</l>
            <l n="6.746">Iam tua, Laomedon, oritur nurus ortaque noctem</l>
            <l n="6.747">  Pellit, et e pratis uda pruina fugit;</l>
            <l n="6.748">Reddita, quisquis is est, Summano templa feruntur,</l>
            <l n="6.749">  Tum, cum Romanis, Pyrrhe, timendus eras.</l>
            <l n="6.750">Hanc quoque cum patriis Galatea receperit undis,</l>
            <l n="6.751">  Plenaque securae terra quietis erit,</l>
            <l n="6.752">Surgit humo iuvenis telis afflatus avitis</l>
            <l n="6.753">  Et gemino nexas porrigit angue manus.</l>
            <l n="6.754">Notus amor Phaedrae, nota est iniuria Thesei;</l>
            <l n="6.755">  Devovit natum credulus ille suum.</l>
            <l n="6.756">Non impune pius iuvenis Troezena petebat;</l>
            <l n="6.757">  Dividit obstantes pectore taurus aquas.</l>
            <l n="6.758">Solliciti terrentur equi frustraque retenti</l>
            <l n="6.759">  Per scopulos dominum duraque saxa trahunt.</l>
            <l n="6.760">Exciderat curru lorisque morantibus artus</l>
            <l n="6.761">  Hippolytus lacero corpore raptus erat</l>
            <l n="6.762">Reddideratque animam, multum indignante Diana.</l>
            <l n="6.763">  "Nulla" Coronides "Causa doloris" ait?</l>
            <l n="6.764">"Namque pio iuveni vitam sine volnere reddam,</l>
            <l n="6.765">  Et cedent arti tristia fata meae."</l>
            <l n="6.766">Gramina continuo loculis depromit eburnis</l>
            <l n="6.767">  (Profuerant Glauci manibus illa prius,</l>
            <l n="6.768">Tunc cum observatas augur descendit in herbas,</l>
            <l n="6.769">  Usus et auxilio est anguis ab angue dato),</l>
            <l n="6.770">Pectora ter tetigit, ter verba salubria dixit;</l>
            <l n="6.771">  Depositum terra sustulit ille caput.</l>
            <l n="6.772">Lucus eum nemorisque sui Dictynna recessu</l>
            <l n="6.773">  Celat; Aricino Virbius ille lacu.</l>
            <l n="6.774">At Clymenus Clothoque dolent; haec, fila reneri,</l>
            <l n="6.775">  Hic, fieri regni iura minora sui.</l>
            <l n="6.776">Iuppiter exemplum veritus direxit in ipsum</l>
            <l n="6.777">  Fulmina, qui nimiae noverat artis opem.</l>
            <l n="6.778">Phoebe, querebaris; deus est, placare parenti;</l>
            <l n="6.779">  Propter te, fieri quod vetat, ipse facit.</l>
            <l n="6.780">[21&amp; D?&amp; C?&amp;]</l>
            <l n="6.781">Non ego te, quamvis properabis vincere, Caesar,</l>
            <l n="6.782">  Si vetet auspicium, signa movere velim.</l>
            <l n="6.783">Sint tibi Flaminius Trasimenaque litora testes</l>
            <l n="6.784">  Per volucres aequos multa monere deos.</l>
            <l n="6.785">Tempora si veteris quaeris temeraria damni,</l>
            <l n="6.786">  Quintus ab extremo mense bis ille dies.</l>
            <l n="6.787">[22&amp; E?&amp; C?&amp;]</l>
            <l n="6.788">Postera lux melior; superat Masinissa Syphacem,</l>
            <l n="6.789">  Et cecidit telis Hasdrubal ipse suis.</l>
            <l n="6.790">[23&amp; F?&amp; C?&amp; 24&amp; G?&amp; C?&amp;]</l>
            <l n="6.791">Tempora labuntur, tacitisque senescimus annis,</l>
            <l n="6.792">  Et fugiunt freno non remorante dies.</l>
            <l n="6.793">Quam cito venerunt Fortunae Fortis honores"</l>
            <l n="6.794">  Post septem luces Iunius actus erit.</l>
            <l n="6.795">Ite, deam laeti Fortem celebrate, Quirites;</l>
            <l n="6.796">  In Tiberis ripa munera regis habet.</l>
            <l n="6.797">Pars pede, pars etiam celeri decurrite cumba,</l>
            <l n="6.798">  Nec pudeat potos inde redire domum.</l>
            <l n="6.799">Ferte coronatae iuvenum convivia lintres,</l>
            <l n="6.800">  Multaque per medias vina bibantur aquas.</l>
            <l n="6.801">Plebs colit hanc, quia qui posuit, de plebe fuisse</l>
            <l n="6.802">  Fertur et ex humili sceptra tulisse loco.</l>
            <l n="6.803">Convenit et servis, serva quia Tullius ortus</l>
            <l n="6.804">  Constituit dubiae templa propinqua deae.</l>
            <l n="6.805">[25&amp; H?&amp; C?&amp; 26&amp; A?&amp; C?&amp;]</l>
            <l n="6.806">Ecce suburbana rediens male sobrius aede</l>
            <l n="6.807">  Ad stellas aliquis talia verba iacit;</l>
            <l n="6.808">"Zona latet tua nunc, et cras fortasse latebit;</l>
            <l n="6.809">  Dehinc erit, Orion, aspicienda mihi."</l>
            <l n="6.810">At si non esset potus, dixisset eadem</l>
            <l n="6.811">  Venturum tempus solstitiale die.</l>
            <l n="6.812">[27&amp; B?&amp; C?&amp; 28&amp; C?&amp; F?&amp;]</l>
            <l n="6.813">Lucifero subeunte Lares delubra tulerunt</l>
            <l n="6.814">  Hic, ubi fit docta multa corona manu.</l>
            <l n="6.815">Tempus idem Stator aedis habet, quam Romulus olim</l>
            <l n="6.816">  Ante Palatini condidit ora iugi.</l>
            <l n="6.817">[29&amp; D?&amp; F?&amp;]</l>
            <l n="6.818">Tot restant de mense dies, quot nomina Parcis,</l>
            <l n="6.819">  Cum data sunt trabeae templa, Quirine, tuae.</l>
            <l n="6.820">[30&amp; E?&amp; C?&amp;]</l>
            <l n="6.821">Tempus Iuleis cras est natale Kalendis;</l>
            <l n="6.822">  Pierides, coeptis addite summa meis.</l>
            <l n="6.823">Dicite, Pierides, quis vos adiunxerit isti,</l>
            <l n="6.824">  Cui dedit invitas victa noverca manus.</l>
            <l n="6.825">Sic ego. sic Clio; "Clari monumenta Philippi</l>
            <l n="6.826">  Aspicis, unde trahit Marcia casta genus,</l>
            <l n="6.827">Marcia, sacrifico deductum nomen ab Anco,</l>
            <l n="6.828">  In qua par facies nobilitate sua est.</l>
            <l n="6.829">[par animo quoque forma suo respondet? in illa</l>
            <l n="6.830">  Et genus et facies ingeniumque simul.]</l>
            <l n="6.831">Nec quod laudamus formam, tu turpe putaris;</l>
            <l n="6.832">  Laudamus magnas hac quoque parte deas.</l>
            <l n="6.833">Nupta fuit quondam matertera Caesaris illi.</l>
            <l n="6.834">  O decus, o sacra femina digna domo""</l>
            <l n="6.835">Sic cecinit Clio. doctae assensere sorores?</l>
            <l n="6.836">  Annuit Alcides increpuitque lyram.</l>
            <l n="6.837">****</l>
         </div>
      </body>
  </text>
</TEI>

